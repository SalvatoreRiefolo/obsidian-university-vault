Attraverso ottimizzazioni, l'obiettivo è minimizzare il tempo di esecuzione di una query.

Lo studio sulla complessità degli algoritmi non è asintotico ma è preciso: si usano informazioni del database per calcolare la complessità in questo modo.

La stima del costo degli algoritmi per operazioni di algebra relazionale serve per stimare il costo di espressioni più complesse.

### Operazioni di algebra relazionale

Data una relazione $R$, si definiscono gli operatori: 
- **Selezione** $\sigma_c(R)$: seleziona solo le tuple di $R$ che soddisfano la condizione $c$. 
- **Proiezione** $\pi_{\text{attributes}}(R)$: seleziona solo le colonne della relazione richieste, mantenendo tutte le tuple.
- **Prodotto cartesiano** $R \times S$.
- **Join** $R \bowtie S$: può essere vista come una selezione su un prodotto cartesiano.

Un modo per ottenere il costo totale di una serie di operazioni si **somma** il costo stimato delle singole operazioni.
Se il risultato intermedio delle operazioni intermedie viene salvato su disco si parla di **materializzazione**, altrimenti se i risultati vengono mantenuti in memoria si parla di **pipelining** (si evitano scritture e letture da disco).

## Query processor

Parte del DBMS, opera in 3 fasi principali:

- **Parsing e traduzione** generano l'espressione in algebra lineare a partire dalla query.
- **Ottimizzazione**, in cui l'optimizer produce un **query execution plan** (QEP) utilizzando dati statistici sulle relazioni (meta informazioni) e l'espressione in algebra lineare. Questi dati sono presenti in un **catalogo**.
- **Valutazione**, in cui il motore di valutazione esegue il QEP ed ottiene i dati richiesti.

In particolare, rispetto ad una query esistono diversi traduzioni in algebra relazionale  che producono lo stesso risultato. L'optimizer si occupa di trovare il QEP migliore che minimizza il costo rispetto ad un **modello di costo**.

