Si definisce l'operazione di selezione come $\sigma_c(R)$.
L'operazione recupera da disco tutte le tuple della relazione $R$ che soddisfano la condizione $c$.

Si identificano diversi scenari su cui viene eseguita l'operazione.

- Relazione con o senza **indici**,
- Se si ha un indice, se questo è di tipo primario o secondario.
- Condizione **semplice** ($=, <, \leq, >, \geq, \neq$) o **complessa**  ($\land, \lor, \lnot$ di condizioni semplici).
- La condizione $c$ opera su una chiave primaria (**PK**) o no.

### Relazione senza indice
Si scansiona l'intero file dal primo blocco. Si effettua il seek fino al primo blocco e poi si legge l'intero file: quest'operazione ha costo $t_{S} + b_{R}\cdot t_{T}$.

Se la condizione opera su su PK, allora si può fermare la ricerca quando si trova la tupla. Il numero di blocchi letti in media è $\frac{b_{R}}{2}$.

### Alberi $B^+$

Si usa un indice memorizzato su disco per velocizzare la ricerca. In particolare, si usano gku alberi $B^+$. I nodi non sono salvati in memoria contigua e accedere un valore può richiedere più operazioni di seek. Si assume che i valori nello stesso nodo siano contigui in memoria.

Per l'albero si fissa un **fan-out** massimo $n$, il massimo numero di figli che ogni nodo può avere. Ogni nodo contiene al massimo $n$ e almeno $\frac{n}{2}$ **puntatori** a nodi figli, e $n-1$ **valori di ricerca**.
Ogni puntatore alla sinistra di un valore di ricerca punta ad un nodo con valori **strettamente più piccoli** al valore del genitore. Il puntatore a destra punta ad un nodo contenente valori **più grandi o uguali**.

Solo i nodi foglia contengono puntatori ai record: i valori di ricerca sono usati solo per guidare la ricerca. Se il nodo cercato non è nell'albero la ricerca non produce alcun risultato. L'altezza dell'albero $h$ è **fissa** e dipende solo da $n$.

L'aggiunta avviene sui valori vuoti o introducendo nodi dove i puntatori non sono usati. Se l'albero viene saturato, occorre ristrutturarlo per mantenere le proprietà. Il costo della ristrutturazione può essere alto.

Il tipo dei valori di ricerca corrisponde al tipo del campo indicizzato in una relazione.


### Relazione con indice
Usando gli alberi $B^+$, le operazioni per accedere un record sono le seguenti:
- Si cerca la radice e si copia in memoria principale.
- Si cerca il valore e si effettua un operazione di seek per accedere al nodo figlio, e si copia in memoria principale.
- Si ripete il punto precedente fino a raggiungere una foglia.

Il numero di operazioni di seek e di lettura è $\#_s = \#_T = h$.
Il costo è totale è $h \cdot (t_S + t_T)$.

## Condizioni semplici

### Tipo di condizione: uguaglianza
Si considerano le selezioni del tipo $\sigma_{A = B}(R)$, con $A$ attributo e $B$ valore di paragone.

Nel caso in cui $A$ sia una chiave su cui esiste un indice primario, esistono zero o un record nella relazione che rispetta la condizione, e si usa l'indice per trovarlo. Il costo totale è quindi $(h + 1) \cdot (t_S + t_T)$. Il costo è uguale se l'indice è secondario, poiché si accede ad un solo puntatore per ottenere il record.

Nel caso in cui esista un indice primario su $A$ ma questo non sia chiave, si potrebbero avere più record che rispettano la condizione. Essendo l'indice primario, dopo aver trovato il primo match si è sicuri che gli elementi successivi siano contigui. Ci si sposta sul record e si scansiona linearmente la relazione per trovare i match successivi. La complessità è $(h + 1) \cdot t_S + (h + b) \cdot t_T$ con $b$ numero di blocchi letti dalla relazione.

Se l'indice è secondario l'ordinamento non è garantito. Bisogna accedere ad ogni posizione nella relazione distintamente. La complessità è $(h + n) \cdot t_S + t_T$, con $n$ numero di record che soddisfano la condizione. Anche se un blocco copiato potrebbe contenere più di un record rilevante, l'accesso casuale potrebbe causarne la riscrittura in memoria: per questo motivo si utilizza il numero di record per approssimare il costo.

### Tipo di condizione: $<, \leq, > \geq$

Si considerano le selezioni del tipo $\sigma_{A < | \leq | > | \geq B}(R)$, con $A$ attributo e $B$ valore di paragone.

Non si considera più la presenza della chiave primaria, dato che non regge più l'ipotesi di avere un risultato unico. 

Nel caso del maggiore e di indice primario, si trova il primo match della condizione nell'indice, si accede al record nella relazione e si leggono tutti i record successivi (gli elementi sono ordinati essendo un indice primario). La complessità è $(h + 1) \cdot t_S + (h + b)$.
Nel caso del minore, non si usa l'indice ma si inizia la scansione dall'inizio del file fino ad un mismatch. Il costo è $t_S + b \cdot t_T$.

Se l'indice è secondario, il caso è simile a quello dell'uguaglianza: il costo è $(h + n) \cdot t_S + t_T$.

### Tipo di condizione: ineguaglianza
Solitamente si effettua la scansione di tutta la relazione per trovare i record che non soddisfano la condizione.

## Condizioni complesse

### Tipo di condizione: congiunzione
Si considerano le selezioni del tipo $\sigma_{C_1 \land C_2 \land \dots}(R)$, con $C_i$ condizione semplice.

Si assume di conoscere il costo della selezione $\sigma_{C_i}(R)$ rispetto ad ogni congiunto.

Per trovare i record richiesti, si cerca la condizione $\sigma_{c_k}(R)$ tale che il costo di questa sia il minimo tra tutte le condizioni. Quest'operazione ha costo trascurabile.
Si esegue l'algoritmo migliore per la condizione identificata, si ottengono i record e li si porta in memoria. Prima di restituire un record come risultato, si controlla che questo rispetti le altre condizioni $\sigma_{C_i}(R), i \in \{1 \dots n\} \setminus \{k\}$.

Il costo della congiunzione è uguale al costo dell'operazione con costo minimo, poiché è l'unica che viene eseguita sulla relazione su disco.

 Un'altra possibilità per le condizioni su campi indicizzati è usare gli indici per trovare, ma non spostare in memoria, i record che soddisfano le condizioni. Si effettua l'intersezione e l'ordinamento dei record identificati e si leggono solamente quei record, riducendo il numero di letture. L'ordinamento permette di leggere potenzialmente meno blocchi, poiché più record consecutivi potrebbero essere salvati nello stesso blocco.


### Tipo di condizione: disgiunzione

Solitamente viene scansionato tutto il file.

### Tipo di condizione: negazione

Si usano le proprietà della negazione per riscrivere le condizioni in una forma equivalente, spingendo la negazione all'interno di esse.