L'ordinamento permette di eseguire certe operazioni in maniera più efficiente.

L'ordinamento può essere effettuato leggendo tutti i blocchi di una relazione ed ordinando i record con un algoritmo efficiente. Tuttavia, l'intera relazione potrebbe essere troppo grande per la memoria.

## External Sort-Merge

Algoritmo per ordinare record di relazioni troppo grandi per stare in memoria. L'algoritmo si svolge in due fasi:

1. Si producono diversi files (sotto-relazioni) ordinati chiamati **runs** tali che ogni record della relazione appartiene ad esattamente una run.
2. Si uniscono le run ordinate.

Si copiano i primi $M$ blocchi in memoria, si ordinano e si scrive il risultato $R_0$ su disco. Quest'operazione corrisponde alla prima run. Si ripete l'operazione fino ad esaurire i record nella relazione (l'ultima run potrebbe contenere meno di $M$ blocchi). Alla fine sono stati prodotti $\lceil \frac{b_r}{M} \rceil$ files. 
La complessità della prima fase è $(2\lceil \frac{b_r}{M} \rceil \cdot t_S) + (2b_r \cdot t_T)$ (ci si sposta e si legge/scrive una volta in lettura e una volta per scrivere il blocco ordinato).