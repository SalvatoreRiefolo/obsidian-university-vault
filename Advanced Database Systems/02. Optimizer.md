Il componente che si occupa di trovare la più efficiente query equivalente alla query data tra *tutte* le possibili traduzioni.
Sceglie l'algoritmo da usare stimando il costo del QEP e scegliendo il *migliore*.

L'optimizer prende come input la query e produce come output il migliore espressione in algebra relazionale annotata ed il rispettivo QEP.

In realtà, non tutto lo spazio di ricerca e non il migliore QEP vengono sempre selezionati.
- Non tutti i QEP vengono generati: si analizza solo una parte di essi selezionandoli in base ad euristiche. Così facendo si riduce lo spazio di ricerca.
- Non sempre il piano migliore viene scelto. Questo infatti potrebbe non essere stato generato a causa delle euristiche usate o il costo effettivo di un certo algoritmo potrebbe risultare maggiore della stima se i metadati usati non sono aggiornati.

I metadati usati dal database per effettuare queste scelte sono presenti nel **catalogo**, che contiene dati statistici utili per stimare il costo dei QEP. Questi metadati sono aggiornati periodicamente e non ad ogni evento, causando potenzialmente stime meno accurate.

## Modello di costo

La misura del costo dipende da molte variabili, come l'hardware usato, le dimensioni del buffer, i parametri utilizzati a runtime...

Si effettua per ciò un analisi teorica cercando di fissare le variabili e puntando ad un obiettivo di ottimizzazione:

- si considera nella l'hardware effettivamente usato. 
- si sceglie cosa ottimizzare (consumo di risorse, tempo di esecuzione...)

Ci si concentrerà sull'ottimizzazione del **consumo di risorse**, in particolare si cerca di minimizzare il numero di accessi a disco ignorando l'utilizzo di CPU e network. Quest'ottimizzazione è effettiva poiché le operazioni su disco (generalmente molto lente) rappresentano il collo di bottiglia più grande che porta a guadagni di prestazioni migliori.

Si definiscono:
- $b$ il numero di blocchi da leggere, scrivere o cercare.
- $t_T$ come il costo di un operazione di **trasferimento** (lettura o scrittura).
- $t_S$ come il costo di un operazione di **seek** (ricerca di un blocco)
- $\#_{T}, \#_{S}$ come rispettivamente il numero di trasferimenti ed il numero di seek in un algoritmo.
- $\#_{T} \cdot t_{T} + \#_{S} \cdot t_{S}$ come il costo dell'algoritmo.

Le relazioni sono salvate su disco come files composti da blocchi sequenziali. Dato un file $F$ si definisce come $b_R$ il numero di blocchi da cui è composto il file.