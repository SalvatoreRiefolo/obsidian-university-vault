**Data Encryption Standard** critta blocchi di 64 bits usando una chiave di 56 bits, trasformandoli in blocchi di 64 bits. Crittazione/decrittazione usano lo stesso algoritmo per invertire l'operazione.

Ad ogni round si effettua lo XOR tra blocco e chiave (si applica uno shift per round), ed il risultato è diviso e passato a delle **S-Box**, funzioni implementate come tabelle: viene usata la stringa di input per accedere alla tabella ed ottenere i bit di output, che vengono concatenati e poi permutati per produrre l'output.

DES effettua 16 round: si segue l'assunzione che un numero di round alto renda più difficile la crittoanalisi sul ciphertext.

## Doppio DES

2DES applica la cifratura utilizzando DES 2 volte in successione con due chiavi diverse: l'obiettivo è di aumentare lo spazio delle chiavi e rendere più difficili gli attacchi bruteforce.

## Attacco Meet-in-the-Middle

2DES è vulnerabile all'attacco meet-in-the-middle: si generano tutte le possibili chiavi $k_1,k_2$ e si applica una singola cifratura ad un messaggio con $k_1$ e una singola decifratura del messaggio cifrato corrispondente con la chiave $k_2$. Quando l'output ottenuto è lo stesso per le due procedure, le chiavi $k_1,k_2$ sono state identificate: lo spazio delle chiavi effettivo scende da $2^{112}$ a $2^{57}$.

## Triplo DES

Similarmente a 2DES applica in successione DES, ma alterna cifratura a decifratura, usando la stessa chiave per il primo e l'ultimo stadio. I due schemi sono quindi:

1. $E(k_1)\rightarrow D(k_2)\rightarrow E(k_1)$
2. $D(k_1)\rightarrow E(k_2)\rightarrow D(k_1)$

3DES ottiene effettivamente ciò che 2DES tenta di fare e ha uno spazio delle chiavi di dimensione $2^{112}$, rimanendo pur sempre vulnerabile ad attacchi meet-in-the-middle.

Se si utilizzano tre chiavi, lo spazio delle chiavi effettivo è $2^{168}$. Tuttavia, occorre trasmettere una chiave aggiuntiva.