---
tags: 
  - computer-network-security
---

Nei cifrari a flusso viene generato un flusso di bit attraverso un algoritmo e successivamente questo viene *sommato* (XOR o altre operazioni) al messaggio per generare il ciphertext. Le due parti comunicanti generano il flusso di bit partendo da una chiave condivisa.

In un **cifrario a blocco**, un blocco di plaintext viene trattato come un'unità per generare un blocco di ciphertext.
Le due parti condividono una chiave con cui cifrare/decifrare il messaggio.

## Cifrario di Feistel
Alterna **sostituzioni** (si rimpiazza un simbolo o insieme di simboli del plaintext con valori corrispondenti del ciphertext) e **permutazioni** (si cambia l'ordine degli elementi nella sequenza) per introdurre **confusione** e **diffusione**:

- Con **confusione** si intende che è difficile mettere in relazione statisticamente il ciphertext con la chiave. Un attaccante non può produrre la chiave ottenendo un ciphertext.
- Con **diffusione** si intende che la struttura statistica del plaintext è dissipata (*diffusa*) nel ciphertext.

Il cifrario di Feistel funziona seguendo questi step:
1. Si divide l'input in due parti $LE, RE$.
2. Il blocco $RE$ viene usato come input di una **funzione** $F$ insieme alla chiave, ed il risultato messo in XOR con $LE$.
3. Nell'iterazione (*round*) successiva $RE$ diventa $LE$ corrente, ed il risultato precedente diventa $RE$.
4. Si itera per un numero configurabile di round.

Più la funzione $F$ è non-lineare più è difficile la crittoanalisi.


