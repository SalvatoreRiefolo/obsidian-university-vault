Si utilizzano diverse applicazioni dei cifrari a blocco per migliorarne l'effetto o sfruttarli per altre applicazioni. Qualunque cifrario a blocco può essere utilizzato intercambiabilmente.

## Electronic Codebook (ECB)

Modalità "classica", ogni blocco di plaintext viene cifrato usando l'algoritmo ed usando la stessa chiave. È la modalità da cui si parte per costruire modalità con proprietà superiori.

## Cipher Block Chaining (CBC)
Segue le seguenti fasi:
1. Il blocco di plaintext viene sommato ad un **valore iniziale** avente lunghezza uguale.
2. Il risultato viene cifrato, producendo il ciphertext.
3. Il ciphertext diventa il valore iniziale dell'iterazione successiva.

La decifratura avviene in maniera simmetrica, prima decifrando e poi sommando il valore iniziale.

## Cipher Feedback (CFB)

Permette di codificare blocchi di dimensione inferiore a quelle prestabilite dal cifrario usato.
Segue le seguenti fasi:
1. Un valore iniziale viene cifrato con la chiave, e dal risultato ottenuto si tengono $s$ bits, dove $s$ è la dimensione del blocco scelta.
2. Si sommano gli $s$ bit ottenuti al plaintext e si ottiene il ciphertext.
3. All'iterazione successiva, si fa lo shift di $s$ posizioni del valore iniziale e si rimpiazzano i primi $s$ bit con il ciphertext ottenuto in precedenza.

## Output Feedback (OFB)

Opera in modo simile a CFB ma su blocchi di dimensione predefinita.
Segue le seguenti fasi:
1. Una **nonce** (valore usato solo una volta) viene cifrata con la chiave.
2. Si somma questo valore con il plaintext, ottenendo il ciphertext.
3. La nonce cifrata diventa il valore in input della fase 1. del blocco successivo.

## Counter (CTR)

Ogni blocco è cifrato indipendentemente, sommando al plaintext il valore di un **contatore** cifrato con la chiave ed incrementato ad ogni blocco.

## XTS-AES

Utilizzabile solo con AES, introduce come input i **tweaks** $t$, che non devono essere mantenuti segreti e servono per aggiungere variabilità.

Il tweak è un valore sommato al plaintext ed al risultato della cifratura per ottenere il plaintext. Questa fase può essere più o meno complessa.

XTS-AES utilizza due chiavi, e opera come segue:
1. Un valore viene cifrato con AES ed una delle due chiavi, e viene moltiplicato per un altro valore ottenendo il tweak.
2. Il tweak viene sommato al plaintext.
3. Viene applicato AES usando la seconda chiave.
4. Il risultato viene sommato con il tweak per ottenere il ciphertext.

## Format Preserving Encryption (FPE)

Il risultato ottenuto dalla cifratura ha lo stesso formato del plaintext. Utile per cifrature trasparenti (ad esempio, per campi in un database) e per lo storage, che può essere lo stesso dei valori plaintext.