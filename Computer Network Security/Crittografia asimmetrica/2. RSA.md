---
tags: 
  - computer-network-security
---

Plaintext e ciphertext sono numeri interi nell'intervallo $[0, n-1]$, dato un certo $n$. Tipicamente $n=1024$ bits, ed è un valore conosciuto da entrambe le parti comunicanti.

Utilizza l'esponenziazione e fonda la sua complessità sul problema inverso, il calcolo del logaritmo.

Cifratura per un plaintext $M$ e decifratura per un ciphertext $C$ avvengono come segue:
- $C = M^{e} \mod n$, con $e$ conosciuto solo dal mittente. $PU= \{e,n\}$.
- $M = C^{d} \mod n$, con $d$ conosciuto solo dal destinatario. $PR= \{d,n\}$.

È necessario quindi trovare dei valori $e,d,n$ tali che $M^{ed} \mod n = M$ per tutti gli $M$. Inoltre cifratura e decifratura, dati i valori corretti, dovrebbero essere efficienti.

### Algoritmo di generazione delle chiavi

Si scelgono $p,q$ con $p\neq q$, entrambi primi. I numeri scelti sono ragionevolmente grandi.
Si calcola $n = p \cdot q$.
Si calcola $\phi(n) = (p-1)\cdot(q-1)$.
Si sceglie un intero $e < \phi(n)$ tale che $gcd(\phi(n), e) = 1$. I due numeri devono essere [[Teoria dei numeri#Numeri primi|relativamente primi]].
Si calcola $d = e^{-1} \mod \phi(n)$. $e^{-1}$ è **l'inverso moltiplicativo modulare** rispetto a $\phi(n)$, cioè quell'intero tale che il prodotto per $e$, modulo $\phi(n)$, è congruente a $1$ .
Si calcolano le chiavi $PU= \{e,n\}, PR= \{d,n\}$.

Per questioni di efficienza, solitamente $e=65537=2^{16}+1$. $e=3, e=17$ sono anche usati. Queste scelte hanno solo un bit $1$, in modo da minimizzare le moltiplicazioni effettuate per calcolare l'esponenziazione.

### Attacchi

Per rompere la cifratura, si può pensare di:
- Fattorizzare $n$ nei suoi due fattori primi.
- Determinare $\phi(n)$ senza determinare $n$.
- Determinare $d$.

Inoltre, è possibile determinare il valore della chiave privata basandosi sul tempo necessario per decifrare un messaggio. Per risolvere il problema si può rendere costante il tempo delle esponenziazioni (inefficiente), aggiungere un delay casuale, o moltiplicare il ciphertext per un numero casuale prima di effettuare l'esponenziazione.

Infine, è possibile indurre errori nel processo di generazione di firme digitali RSA per favorire l'analisi da parte dell'attaccante.