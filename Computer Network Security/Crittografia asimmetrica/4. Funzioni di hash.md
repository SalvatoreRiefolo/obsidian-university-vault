Una funzione di hash accetta un blocco di lunghezza variabile $M$ e produce un valore di hash di lunghezza fissa $h=H(M)$.

L'obiettivo è dimostrare l'integrità dei dati. A questo fine una **funzione di hash crittografica** deve rendere arduo:
1. Trovare un blocco che viene mappato in una hash scelta (**one-way**).
2. Trovare due blocchi che sono mappati nella stessa hash (**collisione**).

## Message Authentication Code (MAC)

Utilizza una chiave oltre al blocco di dati per generare una hash da associare al messaggio-
Per controllare l'integrità del messaggio, si calcola la hash usando la stessa chiave e si confronta con la hash associata: se il messaggio è stato alterato le hash sono differenti, ed un attaccante non può generare una hash corretta senza la chiave.

## Firma digitale

Permette di effettuare l'autenticazione di un messaggio.

Si calcola una hash del messaggio e si cifra usando la chiave privata del mittente: chiunque possiede la chiave pubblica del mittente può controllare che il messaggio origini realmente da lui.

## Requisiti per la sicurezza

Essendo $h$ di dimensione fissa, in generale esisteranno multiple **preimmagini** $x$, tra cui c'è anche il messaggio che ha generato $h$ **(prima preimmagine)**. Inoltre, calcolando la hash di due messaggi differenti è possibile ottenere la stessa hash: $H(x) = H(y), x\neq y$ **(seconda peimmagine**). Si cercano funzioni di hash resistenti alle preimmagini.

Infine dovrebbe essere complesso trovare $x,y$ tali che $H(x) = H(y)$ **(collisione)**.

## Secure Hash Algorithm (SHA)

### SHA 1 & 2
L'algoritmo produce hash di 160 bits. Versioni successive generano hash di 256/384/512 bits.

Una funzione di hash viene applicata al messaggio ricevendo come input un valore iniziale, che viene anche sommato all'output della funzione. La hash del blocco diventa il valore iniziale del blocco successivo.

### SHA 3

SHA-1 e SHA-2 non sono ancora stati infranti; tuttavia ne è già stata sviluppata una terza versione, che utilizza una costruzione diversa in caso venga trovata una vulnerabilità per una delle versioni precedenti.

SHA-3 utilizza una **costruzione a spugna**: si usa la funzione di hashing su blocchi del messaggio di input (con opportuno padding) per generare una hash che sarà l'input da aggiungere al blocco successivo, prima di riapplicare la funzione. Si itera per tanti round quanti basta per coprire l'intero messaggio.

Nello specifico, la funzione applica sostituzioni e permutazioni per generare la hash.