Basandosi sull'idea di DPLL, ossia di inferire il valore di una variabile da assegnamenti parziali, il **constraint solving** alterna due fasi:
1. Propagazione dei vincoli (**deterministica**)
2. Selezione della variabile ed assegnamento (**non deterministico**)

## Constraint Propagation

La **propagazione dei vincoli** è una procedura che trasforma un CSP $\mathcal{P}$ in un CSP $\mathcal{P}'$ più semplice con le stesse soluzioni. Consiste nell'applicazione di regole di riscrittura (*proof rules*) che semplificano il problema rimuovendo valori "inutili" dai domini, concentrandosi localmente su un singolo vincolo o ad un piccolo gruppo di vincoli.

Questa procedura è chiamata **constraint solver**, e può essere
1. **Completa**, se dato un CSP questo viene trasformato in una disgiunzione di CSP *risolti*. Guardando alla formula ottenuta si ottiene una descrizione implicita delle soluzioni.
2. **Incompleta**, se il CSP viene semplificato ma non mostra esplicitamente le soluzioni.

La procedura deve essere **efficiente** (tempo polinomiale).

### Proof rules

Definiamo $\mathcal{D}_{\in}$ come $X_1 \in D_1, \dots, X_n \in D_n$.
Un constraint solver applica ripetutamente delle **proof rules** di forma

$$\frac
{\varphi = \langle \mathcal{C}; \mathcal{D}_{\in}\rangle}
{\psi = \langle \mathcal{C}'; \mathcal{D}_{\in}'\rangle}$$

con $\varphi, \psi$ CSP. $\psi$ potrebbe contenere nuove variabili: per questa ragione si dice che il nuovo CSP **preserva l'equivalenza** ma non è equivalente.

$\mathcal{D}_{\in}'$ è sottoinsieme di $\mathcal{D}_{\in}$, e $\mathcal{C}'$ è la restrizione dei vincoli sui nuovi domini.
Un vincolo può diventare ridondante ed essere rimosso. Se **tutti i vincoli sono rimossi**, allora $\mathcal{D}_{\in}'$ rappresenta **tutte le soluzioni**.
Se invece un dominio ridotto diventa **vuoto**, il CSP **non è soddisfacibile**.

### Node consistency

Un CSP è **node consistent** se ogni vincolo **unario** (riguardante una sola variabile) coincide con l'intero dominio della variabile.

Per ottenere **node consistency**, si interseca il dominio con i vincoli binari. Questo riduce lo spazio di ricerca scartando elementi superflui dal dominio. La regola è monotona e **non aumenta mai** la dimensione dei domini.

$$\frac
{\langle \mathcal{C}; X \in \mathcal{D}_{X}\rangle}
{\langle \mathcal{C}; X \in \mathcal{D}_{X} \cap C\rangle}$$

con $\mathcal{C}$ vincolo unario su $X$.

La complessità della procedura è $O(cd)$, con
- $c = |C|$, numero dei vincoli
- $d = max_i|D_i|$, dimensione del dominio più grande.

### Arc consistency

Un vincolo **binario** $C$ è **arc consistent** se per ogni possibile coppia di valori nei domini $D_X, D_Y$ delle variabili $X,Y$ il vincolo è rispettato. Formalmente:

- $(\forall a \in D_X) (\exists b \in D_Y) | (a,b) \in C$
- $(\forall b \in D_Y) (\exists a \in D_X) | (a,b) \in C$

Un CSP è arc consistent se tutti i vincoli binari sono arc consistent.

Per ottenere **arc consistency** si riducono i domini di $X,Y$ affinché le proprietà sopraelencate vengano rispettate: si mantengono nei domini solo i valori di $X$ tali per cui esiste un valore per $Y$ che rispetta il vincolo sulle due variabili, e viceversa.

$$D'_X = \{a \in D_X : (\exists b \in D_Y)(a,b) \in C\}$$
$$D'_Y = \{b \in D_Y : (\exists a \in D_X)(a,b) \in C\}$$
Per fare ciò si applicano due regole separate, una per ridurre il dominio di ciascuna delle due variabili.

$$AC1 = \frac
{\langle \mathcal{C}; X \in \mathcal{D}_{X}, Y \in \mathcal{D}_{Y}\rangle}
{\langle \mathcal{C}; X \in \mathcal{D'}_{X}, Y \in \mathcal{D}_{Y}\rangle}$$

$$AC2 = \frac
{\langle \mathcal{C}; X \in \mathcal{D}_{X}, Y \in \mathcal{D}_{Y}\rangle}
{\langle \mathcal{C}; X \in \mathcal{D}_{X}, Y \in \mathcal{D'}_{Y}\rangle}$$

La complessità della procedura è $O(ncd^3)$, con $n$ numero di variabili.
Intuitivamente, per ogni coppia di variabili riduciamo il dominio due volte, ma questa riduzione potrebbe causare a catena altre riduzioni per altri vincoli tra variabili diverse, che vanno ricalcolati.

### Hyper arc consistency
Generalizzazione di arc consistency su vincoli con numero arbitrario di variabili.
Un vincolo $m$-ario C sulle variabili $X_1 \dots X_m$ è **hyper arc consistent** se per tutte le variabili, per ogni valore di quella variabile esiste un valore per le altre variabili tali che la $m$-upla rispetta il vincolo.

$$\forall a_i \in D_i (\exists a_1 \in D_1)\dots(\exists a_{i-1} \in D_{i-1})(\exists a_{i+1} \in D_{i+1})\dots (\exists a_m \in D_m)\langle a_1 \dots a_m \rangle \in C$$

Un CSP è HAC se un qualunque vincolo è HAC.

La complessità della procedura è $O(ncmd^{m+1})$

### Bounds consistency

Un vincolo binario è **bound consistent** se per ogni coppia di variabili $X,Y$ con domini $D_X, D_Y$ tale che una delle due variabili ha valore minimo o massimo nel suo dominio, allora esiste un valore per l'altra variabile per cui il vincolo è rispettato.

$$(\exists b \in min(D_Y)\dots max(D_Y) : (min(D_X),b) \in C) \land
(\exists b \in min(D_Y)\dots max(D_Y) : (max(D_X),b) \in C)$$
$$(\exists a \in min(D_X)\dots max(D_X) : (a, min(D_Y)) \in C) \land
(\exists a \in min(D_X)\dots max(D_X) : (a, max(D_Y)) \in C)$$

Un CSP è bound consistent se tutti i vincolo sono bound consistent.

Per ottenere **bound consistency** si riducono i domini di $X,Y$ affinché le proprietà sopraelencate vengano rispettate: si mantengono nei domini solo i valori di $X$ compresi tra il minimo ed il massimo di $Y$ rispetto ad un certo vincolo.

$$D'_X = D_X \cap (min\{a \in D_X : (\exists b \in min(D_Y)\dots max(D_Y))(a,b) \in C)\} \dots max\{a \in D_X : (\exists b \in min(D_Y)\dots max(D_Y))(a,b) \in C)\}$$
$$D'_Y = D_Y \cap (min\{b \in D_Y : (\exists a \in min(D_X)\dots max(D_X))(a,b) \in C)\} \dots max\{b \in D_Y : (\exists a \in min(D_X)\dots max(D_X))(a,b) \in C)\}$$

Per fare ciò si applicano due regole separate, una per ridurre il dominio di ciascuna delle due variabili.

$$BC1 = \frac
{\langle \mathcal{C}; X \in \mathcal{D}_{X}, Y \in \mathcal{D}_{Y}\rangle}
{\langle \mathcal{C}; X \in \mathcal{D'}_{X}, Y \in \mathcal{D}_{Y}\rangle}$$

$$BC2 = \frac
{\langle \mathcal{C}; X \in \mathcal{D}_{X}, Y \in \mathcal{D}_{Y}\rangle}
{\langle \mathcal{C}; X \in \mathcal{D}_{X}, Y \in \mathcal{D'}_{Y}\rangle}$$

La complessità della procedura è $O(ncd)$, con $n$ numero di variabili.

### Path consistency

Un CSP è **normalizzato** se per ogni coppia di variabili esiste al massimo un vincolo binario su di loro. Se il vincolo non esiste possiamo definirlo come $D_X \times D_Y$.
Un CSP è **standard** se per ogni coppia di variabili esiste *esattamente un* vincolo binario su di loro.

Data una relazione binaria $R$, $R^T$ è definita come $R^T = \{(b,a) : (a, b) \in R\}$.
Date $R,S$ relazioni binarie, $RS = \{(a,b) : \exists c ((a,c) \in R, (c,b) \in S)\}$

Un CSP è **path consistent** se per ogni tripla di variabili $X,Y,Z$, se esiste una coppia di valori di $X,Z$ $(a,b)$ che rispetta il vincolo, allora esiste un valore $c \in D_Y$ tale che $(a,c)$ e $(c,b)$ rispettano il vincolo per $X,Y$ e $Y,Z$.
Path consistency agisce sui **vincoli** invece che sui domini.

$$C(X,Z) \subseteq C(X,Y)C(Y,Z)$$

Per ottenere **path consistency**, si applicano tre regole:

$$C'(X,Y) = C(X,Y) \cap C(X,Z)C(Y,Z)^T$$
$$C'(X,Z) = C(X,Z) \cap C(X,Y)C(Y,Z)$$
$$C'(Y,Z) = C(Y,Z) \cap C(X,Y)^TC(X,Z)$$

La complessità della procedura è $O(v^4 d^5$)

## Global Constraints 

I **vincoli globali** sono vincoli su **insiemi di variabili**: pur essendo possibile rappresentarli attraverso vincoli binari o ternari, la propagazione è migliore trattandoli come un vincolo unico. Per questo motivo vengono studiati indipendentemente.

### Grafo bipartito
Un grafo bipartito è una tripla $G = \langle X,Y,E \rangle$ dove:
- $X,Y$ insiemi disgiunti di nodi
- $E \subseteq X \times Y$ insieme di edges non dirette

Un **matching** $M \subseteq E$ è un insieme di edges tali che nessuna coppia di edge condivide lo stesso nodo.
Un **cammino** è una sequenza di edges $(x_1, y_1),(y_1, x_2),(x_2, y_2)\dots$.

Dati $G$ e $M$ un nodo è **matched** se è in qualche edge di $M$, altrimenti è **free**.
Un cammino è **alternating** per $M$ se le edges del cammino sono in modo alternato in $M$ e non in $M$.
Un cammino alternating è **augmenting** per $M$ se è aciclico e **inizia e finisce** su nodi liberi.

Dato un matching $M$ ed un cammino augmenting $P$ per $M$ abbiamo che:
- $M' = M \oplus P$
- $|M'| = |M| + 1$

$M$ è un matching **massimo** se e solo se non esistono cammini augmenting per $M$. È possibile dimostrare la proprietà sfruttando la dimensione di $M$ come sopra definita.

### Vincolo AllDifferent

Date le variabili $X_1,\dots, X_k$ con domini $D_1, \dots, D_k$, il vincolo $AllDifferent(X_1,\dots,X_k)$ è definito come

$$AllDifferent(X_1,\dots,X_k) = (D_1 \times \dots \times D_k) \backslash
\{(a_1,\dots,a_k) \in D_1 \times \dots \times D_k :
\exists i \exists j, 1 \leq i < j \leq k, (a_i = a_j)\}$$

Il vincolo dice che tutte le variabili specificate possono avere solo valori diversi tra loro.

Un CSP è **diff-arc consistent** se tutti i vincoli AllDifferent sono HAC.
Non è possibile propagare il vincolo usando HAC in quanto il costo è molto elevato $(O(\dots d^{k+1}))$. Esistono tuttavia metodi più efficienti.

Si usano i grafi bipartiti: il grafo usato è definito come $GV(C) = \langle X_C, Y_C, E_C \rangle$, dove:
- $X_C = {X_1,\dots, X_k}$ insieme di variabili
- $Y_C = \bigcup_{I=1}^k \mathcal{D_i}$ unione di tutti i domini
- $E_C = \{(X_i,a) : a \in \mathcal{D}_i\}$ edge da variabile a valore appartenente al suo dominio

Un CSP è diff-arc consistent se per ogni vincolo AllDifferent $C$ qualunque edge in $GV(C)$ appartiene ad almeno un matching della stessa dimensione dell'insieme di variabili di $C$.

La complessità della procedura è $O(k^{\frac{3}{2}}d)$: questo è il tempo impiegato per trovare un matching massimo $M$.