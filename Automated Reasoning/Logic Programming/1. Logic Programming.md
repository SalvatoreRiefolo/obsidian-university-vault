## Sintassi
### Termini
- $\mathcal{C}$ insieme di simboli **costante** ($a,b,c,\dots$)
- $\mathcal{V}$ insieme di simboli **variabile** ($X,Y,Z,\dots$)
- $\mathcal{F}$ insieme di simboli **funzione** ($f,g,sqrt,\dots$). Ogni simbolo $f \in \mathcal{F}$ ha la sua **arietà**. 


Se $c \in \mathcal{C}$ e $X \in \mathcal{V}$, allora $c,X$ sono termini.
Se $f \in \mathcal{F}$, $ar(f) = n$ e $t_n,\dots,t_n$ sono termini, allora $f(t_n,\dots,t_n)$ è un termine.

Un termine senza variabili è un termine **ground**. Ad esempio data $s \in \mathcal{F}$ la funzione *successore*, $ar(s) = 1$:
- $s(s(0))$ è un termine ground. 
- $s(s(X))$ è un termine, ma non è ground.

### Formule atomiche (atomi)
- $\mathcal{P}$ insieme di simboli **predicato** ($p,q,r,\dots$). Ogni simbolo $p \in \mathcal{P}$ ha la sua **arietà**. Verranno usati atomi di arietà 0 per codificare logica proposizionale.

Se $p \in \mathcal{P}$, $ar(f) = n$ e $t_n,\dots,t_n$ sono termini, allora $p(t_n,\dots,t_n)$ è una **formula atomica** o **atomo**.
Ad esempio, $integer(0)$, $leq(0,s(0))$ sono atomi.

Un **letterale** è un atomo oppure la negazione di un atomo $A$.

### Regole e negazioni
Una **regola** ha forma

$$H \leftarrow B_1, \dots, B_m, \lnot B_{m+1}, \dots, \lnot B_n$$

dove: $H, B_1, \dots, B_n$ sono atomi. La virgola sta per $\land$.
La regola può essere divisa in testa (**head**), la parte a sinistra della freccia, e corpo (**body**), la parte a destra.
La testa di una regola è vera se il corpo è vero.

Se $m=n$ (non sono presenti atomi negati) allora la formula si dice **definita**.
Se $m=n=0$ la regola si dice **fatto**.

La formula può anche essere riscritta come 

$$H \lor \lnot B_1 \lor \dots \lor \lnot B_m \lor B_{m+1} \lor \dots \lor B_n$$

In questo caso, la formula non contiene atomi negati se c'è esattamente un letterale positivo. Questa formula viene chiamata **clausola di Horn**.

---

Una **negazione** (**denial**, anche chiamata **vincolo**) ha forma

$$\leftarrow B_1, \dots, B_m, \lnot B_{m+1}, \dots, \lnot B_n$$

Se vista come disgiunzione di letterali, se $m=n$ la formula non contiene letterali positivi.

### Programma

Un programma è un insieme di **regole** e **negazioni**.

## Programmi definiti
Un **programma definito** è un programma composto esclusivamente da **regole** che hanno forma
$$H \leftarrow B_1, \dots, B_m$$

### Complessità
Un programma definito ammette **sempre** un modello minimo unico $M_P$: decidere se un programma definito ammette un modello stabile è quindi triviale.

## Programmi generali
Un **programma generale** è un programma composto da regole di forma

$$H \leftarrow B_1, \dots, B_m, \lnot C_1, \dots, \lnot C_n$$

con $H, B_i, C_j$ atomi e $n,m \geq 0$.

Nei programmi generali, l'intersezione di due modelli non sempre è un modello.

### Completion di un programma

Dato un programma, la sua **completion** è ottenuta:

1. **Normalizzando il programma**: si rinominano costanti e variabili con altre variabili, specificando per ogni regola il valore che la variabile assume se questa era una costante. Si ottiene così $norm(P)$.
2. **Doppia implicazione delle regole**: si raggruppano le teste uguali congiungendo i corpi delle loro regole, si aggiunge una doppia implicazione tra teste e corpi e si aggiungono quantificatori espliciti per le variabili libere. Si ottiene così $iff(P)$.

Con il programma in questa forma è possibile derivare:
- gli atomi veri in tutti i modelli di Herbrand della completion (insieme $I^+$).
- gli atomi falsi in tutti i modelli di Herbrand della completion (insieme $I^-$).
- gli atomi veri in alcuni, falsi in altri modelli di Herbrand della completion.

Un **modello ben fondato** è una coppia $\langle I^+, I^-\rangle$ unica e calcolabile in tempo polinomiale rispetto alla dimensione del programma ground.

### Grounding

Il programma $P$ deve essere ground per decidere se ammette modelli stabili.
Si assuma che [[2. Modelli#Interpretazioni di Herbrand|l'universo di Herbrand]] di $P$ sia finito, e che la sua dimensione sia $c$.
Siano $r_1,\dots,r_n$ le clausole di $P$, e $\alpha_{1},\dots,\alpha_n$ il numero di variabili per ciascuna clausola.

La dimensione del programma ground è 

$$|ground(P)| = \sum\limits_{i=1}^{n}c^{\alpha_i}$$ 

Assumendo che $k = max_i{\alpha_i}$ la dimensione diventa

$$|ground(P)| \leq nc^k$$ 

La dimensione è esponenziale rispetto alla dimensione di $P$. Per diminuire la dimensione del programma ground si può limitare lo scope delle variabili che occorrono.

### Complessità
Dato un programma ground, il problema di stabilire se ammette modelli stabili è NP-Completo.

Un modello candidato contiene solo atomi di $P$, e ha dimensione al più $|S|\leq|P|$.
Il calcolo di $P^S$, $M_{P^S}$ e il controllo $S = M_{P^S}$ è polinomiale rispetto alla dimensione di $P$. Dato che la scelta del modello candidato è casuale, la complessità è NP.

Per dimostrare la completezza, possiamo ridurre un istanza di $3-SAT$ alla ricerca dei modelli stabili di un programma: le clausole diventano i disgiunti di una formula $3-SAT$, ed ogni disgiunto ha al più un letterale positivo (la testa). 
Essendo $3-SAT$ completo e la riduzione calcolabile in $LOGSPACE$, il problema è NP-Completo.

## Programmi disgiuntivi senza $not$
Un **programma disgiuntivo senza $not$** è un programma composto da regole con forma

$$A_{1} \lor \dots \lor A_{m} \leftarrow B_1, \dots, B_n$$

dove $A_{i}, B_{j}$ sono atomi positivi.
I modelli stabili di questo programma sono tutti i suoi modelli minimi.

### Complessità
Come per i programmi generali, controllare se il modello candidato è uguale al modello minimo viene fatto in tempo polinomiale. Se il candidato non è minimo si ritenta (si consideri che $B_P$ è sempre un modello minimo, ed esiste sempre). Il problema appartiene quindi a NP.

Per dimostrare la completezza, possiamo ridurre un istanza di $3-SAT$ alla ricerca dei modelli stabili di un programma: le clausole diventano i disgiunti di una formula $3-SAT$, ma a differenza dei programmi generali, possiamo avere più letterali positivi per disgiunto.
Essendo $3-SAT$ completo e la riduzione calcolabile in $LOGSPACE$, il problema è NP-Completo.

## Programmi disgiuntivi generali

Un **programma disgiuntivo generale** è un programma composto da regole con forma

$$A_{1} \lor \dots \lor A_{m} \leftarrow B_1, \dots, B_m, \lnot C_1, \dots, \lnot C_n$$
dove $A_{i}, B_{j}, C_{k}$ sono atomi.
I modelli stabili vanno cercati tra i modelli minimi. Si usa la stessa definizione di modello stabile dei problemi generali.

### Complessità
Determinare se un programma disgiuntivo generale ammettere un modello stabile è $\Sigma_{2}^{P}$-completo. Può quindi essere deciso da una [[2. Modelli Computazionali#Macchina di Turing con oracolo|MdT con oracolo]] non deterministica con oracolo $\in NP$ in tempo polinomiale rispetto alla dimensione di $P$.

Dato un modello candidato $S$ possiamo verificarlo in un numero polinomiale di step usando un oracolo $\in NP$.
Otteniamo il programma ridotto $P^S$ (programma disgiuntivo senza $not$) in tempo polinomiale. Successivamente si controlla se $S$ è un modello di $P^S$. Infine è da controllare che $S$ sia minimo, cioè che non esiste $S' \subset S$.
Possiamo usare un oracolo per decidere quest'ultimo problema. Se $S$ non è minimo, si ritenta. Il problema è quindi in $\Sigma_{2}^{P}$.

Per dimostrarne la completezza, possiamo ridurre un istanza di **Valitidy** alla ricerca di modelli stabili per programmi disgiuntivi generali.
