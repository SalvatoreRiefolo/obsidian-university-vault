## Semantica della programmazione logica

Un [[1. Logic Programming#Programmi|programma]] è costruito a partire da una lista di simboli.
Ad esempio, il programma

$$p(a). p(b).$$

è composto dai simboli *costante* $a,b$ e dal simbolo predicato $p$.

Dato un programma, vorremmo attribuire un significato (**interpretazione**) ai simboli rispetto ad un **universo**.
I simboli funzione sono interpretate come **funzioni**: ad esempio $g(x,y) = z \Rightarrow (x,y,z) \in G$, con $G$ interpretazione vista come insieme di triple.

## Modello

Un'interpretazione che **soddisfa** il significato logico di tutte le formule di un programma P è detta **modello**.

Un [[1. Logic Programming#Formule atomiche (atomi)|atomo]] $q(t_1,\dots, t_n)$ è una **conseguenza logica** di un programma P se la sua interpretazione è vera in tutti i modelli di P. In questo caso si dice che P **modella** $q(\dots)$, $P \models q(t_1,\dots, t_n)$.

### Interpretazioni di Herbrand

Dato un programma P, l'**universo di Herbrand $H_P$** è un insieme composto da tutti i termini ground che possono essere costruiti a partire da simboli costante e funzione nel programma P.

La **base di Herbrand** per un programma P è definita come $B_P = \{p(t_1,\dots,t_n): p$ è un simbolo predicato in P, i termini $t_i$ sono ground composti da simboli costante e funzione in P$\}$. 
Ogni sottoinsieme di $B_P$ determina un'interpretazione di Herbrand, e alcune di esse possono essere modelli.

**Interpretazioni di Herbrand** e **modelli di Herbrand** possono essere dunque rappresentati come insiemi di atomi: ad esempio, dato il programma 

$$p(a).$$
$$q(b).$$
$$r(X)\leftarrow p(x)$$

Due possibili interpretazioni sono

1. $\{p(a), q(b), r(a), r(b)\}$, modello di P
2. $\{p(a), p(b), q(b), r(a)\}$, non modello di P

### Il teorema fondamentale

Una **clausola** è una formula con forma

$$\forall X(A_0 \lor \dots \lor A_n)$$ 

dove $A_i$ sono letterali positivi o negativi costruiti sulla variabile $X$.

> [! Teorema]
> Sia $T$ una congiunzione di clausole.
> 1. $T$ ha un modello se e solo se $T$ ha un modello di Herbrand.
> 2. Sia $A \in B_T$ un atomo ground. $T \models A$ se e solo se $A$ è vero in tutti i modelli di Herbrand di $T$.

Le clausole *definite* hanno esattamente un letterale positivo. Un programma è una congiunzione di clausole definite.

> [! Lemma]
> Sia $P$ un programma composto da clausole definite.
> 1. Siano $I_1, I_2$ due modelli di Herbrand di $P$. $I_1 \cap I_2$ è un modello di $P$.
> 
> Dimostriamo la proprietà definendo come $a \leftarrow b_1, \dots, b_n$ una istanza ground di una clausola definita. 
> Assumiamo che $\{b_1, \dots, b_n\} \subseteq I_1 \cap I_2$. Allora $\{b_1, \dots, b_n\} \subseteq I_1$ e $\{b_1, \dots, b_n\} \subseteq I_2$.
> Dato che $I_1, I_2$  sono modelli allora $a \in I_1, a \in I_2$. Quindi $a \in I_1 \cap I_2$.
> 
> 2. Siano $I_1,I_2,I_3,\dots$ modelli di Herbrand di $P$.  $M_P = \bigcap_i I_i$ è un modello di $P$.
>
>Dalla precedente proprietà, deriviamo che $\bigcap_i I_i$ è un modello.
>

## Modello minimo

Come descritto nel lemma precedente, un programma $P$ ammette un unico modello *minimo* $M_p = \bigcap_{I=model} I$.
 
$M_p$ è l'insieme delle conseguenze logiche di $P$: dato $A \in B_P$ atomo di $P$, $P \models A$ se e solo se $A \in M_P$.

### Metodo top-down: SLD derivation
Si usa la SLD resolution.
Si pone come obiettivo una clausola, e si applicano delle regole finché l'obiettivo non diventa vuoto. Non determinismo e fallimenti vengono gestiti con backtracking.

Per l'applicazione delle regole si effettua la rinomina di clausole di $P$ e l'utilizzo del *most general unifier* tra un atomo $A_i$ e la clausola rinominata.

>[! Most general unifier]
>**Sostituzione**
>- Una **sostituzione** è una mappatura da insieme di variabili a termini. Se $r$ è un termine, $r\theta$ è il termine ottenuto sostituendo ogni variabile $X$ in $r$ con il termine $\theta(X)$.
>Ad esempio $\theta = [X/a, Y/Z]$, $r = f(X, g(Y,X))$, $r\theta = f(a, g(Z,a))$.
>- Dati due termini $s,t$, $s$ è **sussunto** da $t$ se esiste una sostituzione $theta$ tale che $s = \theta t$.
>- Dati due termini $s,t$ questi si dicono **varianti** se $s$ è sussunto da $t$ e $t$ è sussunto da $s$. 
>$s,t$ sono identici a meno di una rinomina.
>
>**Unificatore**
>- Una sostituzione $\theta$ è un **unificatore** di due termini $s,t$ se $\theta s = \theta t$. I due termini diventano sintatticamente uguali dopo la sostituzione.
>- Date due sostituzioni $\sigma, \theta$, $\sigma$ è più generale di $\theta$ se esiste una sostituzione $\gamma$ tale che per ogni termine $t$, $(t\sigma)\gamma = t\theta$.
>- Se due termini ammettono un unificatore, ammettono anche un **unificatore più generale MGU**: l'MGU è unico a meno di una rinomina.

Per ottenere l'MGU si applicano delle regole di riscrittura che sostituiscono variabili ed atomi con altre formule.

Si parte dalla testa di una formula (scelta a caso) e si applicano sostituzioni cercando di raggiungere una contraddizione: se si raggiunge, l'insieme ottenuto è vuoto e la derivazione ha successo: la clausola posta come obiettivo fa parte del modello minimo.

L'esecuzione potrebbe andare in loop se nessuna sostituzione fa avanzare la risoluzione: questo potrebbe accadere quando l'atomo posto come obiettivo non contiene del corpo letterali che possono essere sostituiti con un letterale ground.

### Metodo bottom-up: operatore $T_P$
Si usa l'operatore di conseguenza immediata $T_P$, definito come 

$$T_P(I) = \{a: a \leftarrow b_1, \dots, b_n \in ground(p), \{b_1, \dots, b_n\} \subseteq I\}$$

Per calcolare $M_P$ si parte dall'insieme vuoto, trovando così solamente gli atomi ground. Successivamente, si espande l'intepretazione corrente con gli atomi derivabili da quelli nell'insieme, fino a raggiungere un punto fisso.

L'operatore $T_P$ è:
1. **monotono**: se $I \subseteq J$, allora $T_P(I) \subseteq T_P(J)$
2. **continuo verso l'alto**: se $I_0 \subseteq I_1 \subseteq I_2 \dots$ allora $T_P(\bigcup_{i \geq 0} I_i) = \bigcup_{i \geq 0} T_P(I_i)$

Si definisce quindi

$$T_p \uparrow 0 = \emptyset$$
$$T_p \uparrow n + 1 = T_P(T_P \uparrow n)$$
$$T_p \uparrow \omega = \bigcup_{n \geq 0} T_P \uparrow n$$

Se $P$ è un programma definito, allora $T_P \uparrow \omega = M_P = T_P \uparrow \omega$.

L'esecuzione potrebbe andare in loop quando si considerano regole ricorsive.

### Operatore $T_P$ nel caso di programmi generali

Se si considerano programmi con negazione, la definizione di $T_P$ viene estesa:

$$
T_P(I) = 
\{
a: a \leftarrow b_1, \dots, b_m, \lnot c_1, \dots, \lnot c_n \in ground(P), 
b_1, \dots, b_m \in I,
\lnot c_1, \dots, \lnot c_n \cap I = \emptyset
\}
$$

A differenza dei programmi definiti, $T_P$ non è monotono per programmi generali.

## Modelli stabili

Sia $P: p \leftarrow \lnot q = p \lor q$. Il programma ha come modelli minimi $\{p\}, \{q\}$.
Tuttavia, non ci sono informazioni in $P$ per giustificare che $q = true$: vorremmo che l'unico modello di $P$ sia $\{p\}$.

Dato un [[1. Logic Programming#Programmi generali|programma generale]] $P$ ed un **modello candidato** $S$ definiamo come $P^S$, la riduzione di $P$ rispetto ad $S$, come segue:
1. Si rimuove ogni regola che contiene nel corpo un letterale negativo $\lnot L$ tale che $L \in S$.
2. Si rimuove ogni altro letterale negativo dal corpo delle regole rimaste.

$P_S$ viene così trasformato in un programma definito. Possiamo calcolare il suo modello minimo $M_{P^S}$, e se $M_{P^{S}}= S$ allora $S$ è un modello stabile per $P$. Questo modello viene anche chiamato **answer set**.

Si cercano i modelli stabili tra i modelli di Herbrand che sono minimi.
Un programma definito ha un unico modello stabile, il suo **modello minimo** $M_P$.