---
tags: 
  - information-retrieval
---

La rilevanza è usata per confrontare sistemi di IR ed approcci/algoritmi diversi, in modo da determinare il migliore.
Il calcolo della rilevanza non è banale e può comprendere o meno l'utente nell'equazione. Anche l'ambiente (laboratorio, sul campo) e le metriche usate devono essere scelte in maniera tale da valutare adeguatamente i sistemi.

Di base, un sistema IR deve **recuperare gli oggetti rilevanti** che soddisfano il requisito di informazione dell'utente.
Si deve considerare che la necessità dell'utente ed il suo concetto di rilevanza devono essere soddisfatti, e tal volta questi sono differenti dalla visione di rilevanza attribuita dal sistema.

Un tentativo di classificazione di "rilevanza" è un punto in uno spazio quadridimensionale:
1. **Informazione**: rappresenta i documenti nel sistema e ciò che il documento fornisce all'utente come informazione.
2. **Rappresentazione del problema**: la necessità di informazione dell'utente. Spesso la rappresentazione che usa non esprime la necessità dell'utente, o non coincide con la necessità di informazione che si pensa di avere. La percezione svolge un ruolo importante.
3. **Tempo**: gli intervalli tra formalizzazione del bisogno, riformulazione, tempo di recupero dei documenti e tutti gli altri tempi coinvolti nell'interazione col sistema. La rilevanza non è statica e cambia durante l'interazione.
4. **Componenti** (topic, task, contesto): un documento potrebbe essere rilevante per l'argomento ma non utile per altre ragioni. L'utente potrebbe averlo già letto o essere troppo complesso per lui. Oltre ai topic (argomenti), si identificano task (il documento è utile per il task corrente? È abbastanza breve?) e contesto (tutto ciò che concerne la rilevanza in altro modo, come la conoscenza pregressa). È importante per questo motivo tenere conto dei **metadati** associati ai documenti.

Per quanto riguarda 1. e 2., i documenti con rilevanza più alta sono quelli che danno informazione che soddisfa la reale necessità dell'utente. Tuttavia è più difficile da valutare rispetto ai documenti non rilevanti.

Prendendo in considerazione la precedente classificazione di rilevanza, questa può essere misurata attraverso diverse combinazioni di queste componenti, pesate in vario modo. Un sistema può avere quindi un'efficacia alta rispetto ad un certo insieme di metriche e bassa rispetto ad altre.
Esistono quindi **molti tipi di rilevanza diversa**.

## Rilevanza su dispositivi mobili

Si aggiungono requisiti in più quando si parla di IR su dispositivi mobili.
Spesso l'utente necessità **urgentemente** dell'informazione e non solo informazione ma anche "cose" (prodotti, immagini...) devono essere trovate e presentate.

## Rilevanza nell'e-commerce

La necessità non è solo personale ma può essere anche per qualcun altro (regali). I criteri sono anche diversi: ad esempio, prezzo e marca e condizioni dell'articolo possono influire sulla valutazione anche se gli oggetti proposti sono gli stessi.

## Misure di rilevanza

Le misure di **precisione** e **recall** quantificano in modo binario la rilevanza dei documenti della collezione. Le misure non sono calcolate su singoli documenti ma attraverso curve (di solito interpolate) che rappresentano il valore man mano che i documenti vengono recuperati e valutati.

Un sistema di IR potrebbe essere considerato "buono" se possiede valori "buoni" di precisione e recall, oppure se possiede un alto valore di precisione o di recall. Il tipo di metrica da favorire varia in base al sistema sotto esame.

### Recall

Data dal rapporto tra numero di risultati rilevanti ottenuti e numero di documenti rilevanti totali. Spesso viene approssimata in quanto non si può sempre sapere il numero di documenti rilevanti totali.

$$recall = \frac{r}{c}$$

con
- $r$ numero di documenti rilevanti ottenuti.
- $c$ numero di documenti rilevanti nella collezione.

### Precisione

Data dal rapporto tra numero di risultati rilevanti ottenuti e numero di documenti recuperati totali.

$$recall = \frac{r}{b}$$

con
- $r$ numero di documenti rilevanti ottenuti.
- $b$ numero di documenti recuperati.