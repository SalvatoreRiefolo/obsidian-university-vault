---
tags: 
  - information-retrieval
---

Si possono usare diversi approcci per la valutazione. Due di questi sono:
1. **Collezione di test**: si crea una collezione di documenti ed un insieme di richieste con associati documenti rilevanti, e si usano per mettere alla prova i sistemi effettuando dei benchmark.
2. **User study**: si chiede a degli utenti di usare il sistema e di valutarne l'efficacia. Si valutano anche soddisfazione ed altre metriche relative all'interazione dell'utente. Può essere effettuato in laboratorio o sul campo, con effetti diversi. Si possono esaminare i log creati dall'esecuzione del sistema.

Entrambe i metodi hanno pro e contro: il primo è replicabile e fornisce metriche oggettive, ma non risponde ad una vera necessità di informazione. Il secondo è più realistico ma è meno replicabile e più difficile da gestire.
Questi metodi possono essere usati in congiunzione per ottenere il meglio da entrambi.

## Collezione di test

Una **collezione di test** è composta da:
- Un insieme di **documenti**.
- Un insieme di **richieste**.
- Un insieme di **documenti rilevanti** associati alle richieste.

Le collezioni moderne sono molto ampie, per questo motivo si effettua il **pooling**: si considera un sottoinsieme di documenti per un test.

### TREC
Conferenza in cui si valuta l'efficacia dei sistemi di IR, da cui prende il nome anche la collezione usata.

La collezione di test è estesa in modo incrementale ogni anno, e contiene diversi tipi di documenti e argomenti per le richieste.

Durante la valutazione vengono calcolate diverse metriche, tra cui precisione e recall, curva R/P, mean average precision, precision@n con diversi scaglioni, R-precisione e precisione media.

## User study

Esperimenti per testare sia la bontà del sistema che dell'interfaccia. Vengono calcolate alcune metriche standard ma ci si focalizza anche su altre **metriche soggettive** come la soddisfazione dell'utente (attraverso questionari) e sull'analisi dei log che possono essere raccolti dal sistema o osservando il comportamento dell'utente.
In particolare si possono tracciare il numero di ricerche, i tempi di attesa, il numero di comandi, il numero di documenti letti...

Nel caso degli studi utente la recall è una metrica di difficile calcolo e valutazione: essendo l'utente a valutare i documenti come rilevanti o meno, non è possibile definire accuratamente un insieme di documenti rilevanti rispetto ad un certo bisogno dell'utente.