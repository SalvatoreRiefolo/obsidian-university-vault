---
tags: 
  - information-retrieval
---

Tre principali approcci per l'analisi dei link:
1. **Naive**
2. **PageRank**, indipendente dalla query.
3. **HITS**, dipendente dalla query.

La valutazione delle pagine basate sui link aiuta il ranking: i documenti sono recuperati in base al contenuto e ordinati in base alla loro **popolarità**, quantificabile attraverso i collegamenti.

## Approccio naive
Il punteggio di una pagina può essere definito attraverso:
- **Popolarità indiretta**: la somma del numero di in-link e out-link.
- **Popolarità diretta**: il numero di in-link.

Questo approccio è vulnerabile allo **spam** sia per out che per in link. La pagina può avere link verso molte pagine e molte pagine, anche create ad-hoc, possono avere link verso di essa.

## PageRank

Intuitivamente, il rank di una pagina è alto se la pagina è linkata da pagine con rank alto. 

Il PageRank è **indipendente dalla query**: ogni pagina ha il suo punteggio, e dipende dal PageRank delle pagine che la linkano. 
Si può definire come segue:

$$r(v) \approx \sum_{u \in I(v)} \frac{r(u)}{|O(u)|}$$

dove
- $r(u)$ è il PageRank della pagina $u$.
- $I(v)$ è l'insieme di pagine che hanno link verso $v$.
- $O(u)$ è il numero di pagine che sono linkate da $u$.

Ogni pagina "distribuisce" il suo PageRank a tutte le pagine che linka. Se una pagina ha PageRank alto contribuirà molto al rank delle pagine linkate.

### PageRank con catena di Markov
Il PageRank di tutte le pagine può essere raccolto in un vettore $r$, costruito iterativamente attraverso l'uso di una matrice $P$ di dimensione $n \times n$. 
La matrice rappresenta una **catena di Markov**, per cui dato uno stato corrente $i$ indica la probabilità $P(i,j)$ di poter passare ad uno stato  $j$ . La somma di ogni riga della matrice è $1$.

La catena è dovrebbe essere **ergodica**: esiste un percorso da ogni stato ad ogni altro stato ed è possibile essere in ogni stato ad un certo istante. Il vettore rappresentante la catena ergodica ha un limite **stabile** che può essere raggiunto nel lungo termine: questo limite può essere usato come PageRank.

Il web non è rappresentabile con una catena di Markov ergodica, in quanto il grafo non è un grafo completamente connesso. 
Per questo motivo si introduce il **teletrasporto**, ossia la possibilità di passare da una pagina ad un'altra non raggiungibile al momento. Ciò rispecchia i casi reali in cui l'utente decide di cambiare pagina senza seguire un link presente su quella corrente e permette di uscire dai vicoli ciechi del grafo.

Si può usare quindi come modello una **catena di Markov ergodica con teletrasporto**, in cui da ogni stato si può raggiungere qualunque altro stato, seppur con bassa probabilità. La matrice $P$ non contiene zeri.

Il calcolo del vettore $r_i$ all'iterazione $i$ è definito come:

$$r_{i+1} = (1-d) \cdot r_i \cdot P + d \cdot r_i \cdot 
\begin{pmatrix}
\frac{1}{N} & \dots & \frac{1}{N} \\
\dots & \dots & \dots \\
\frac{1}{N} & \dots & \frac{1}{N}
\end{pmatrix}
$$

dove
- $d$ è la probabilità di teletrasporto.
- $r_i$ è il rank precedente nel vettore dei rank.
- $P$ è la matrice di adiacenza senza teletrasporto.
- $N$ è il numero di nodi.
- $(1-d) \cdot r_i \cdot P$ è il rank se il non c'è teletrasporto.
- $d \cdot r_i \cdot (\dots)$ è il rank se avviene il teletrasporto.

Si continua a iterare fino a raggiungere convergenza. Il vettore ottenuto approssima l'autovettore sinistro di $P$. Ogni vettore $r_0$ può essere usato, ma per efficienza si può usare un vettore di PageRank calcolato in precedenza.

Per migliorare ulteriormente l'efficienza i calcoli si fermano quando il ranking ottenuto dal vettore smette di variare invece che raggiungere la convergenza, e i valori che convergono prima possono essere esclusi dei calcoli successivi.

PageRank non è spammabile ed è un indice di qualità per l'intero web. Tuttavia non è specifico per una query.

## HITS

Questa metrica è calcolata su un insieme di documenti recuperati in modo tale da mantenere la complessità bassa, e dipende dalla query effettuata.

Due insiemi di pagine:
1. **Hubs (H)**: pagine che contengono buoni link ad altre pagine.
2. **Authority (A)**: pagine di entità riconosciute/autorevoli sul web. Sono pagine linkate da molte altre "buone" pagine.

Buone hubs linkano buone authority, e buone authority sono linkate da buone hubs.

Per calcolare gli insiemi, si parte da un sottoinsieme radice $RS$, e lo si espande calcolando:
- $I(v)$: contiene tutte le pagine $u$ che linkano la pagina $v \in RS$.
- $O(v)$: contiene tutte le pagine $u$ che sono linkate dalla pagina $v \in RS$

Si ottiene in questo modo l'insieme di base $BS$, che contiene buoni candidati per hubs e authorities. L'espansione viene fatta per aumentare la recall e sfruttare il **principio di località del web**.

Da $BS$ si calcolano i valori di **hubness** $h(x)$ e **autorità** $a(x)$ delle pagine per determinare il loro insieme di appartenenza. Questi valori sono definiti come:

$$h(x) = \sum_{x \rightarrow y} a(y)$$
$$a(x) = \sum_{y \rightarrow x} h(y)$$

- $h(x)$ dipende da come $x$ collega pagine con autorità alta.
- $a(x)$ dipende da come $x$ è collegata da pagine con hubness alta.

La determinazione dei valori avviene assegnando $h(x) = 1$ e $a(x) = 1$ ad ogni pagina in $BS$, e successivamente aggiornando il valore usando le formule presentate fino a raggiungere convergenza.

In pratica, l'insieme $RS$ contiene ~1000 pagine e l'insieme $BS$ ~5000.

### Formalizzazione matriciale
Come il PageRank anche HITS può essere formalizzato usando matrici.
Si definiscono due vettori colonna $h, a$ per hubness e autorità dei documenti nell'insieme.

Per ottenere l'$i$-esimo valore di $h$ si sommano tutte le pagine di $a$ che linkano il documento. Bisogna quindi moltiplicare $a$ per l'$i$-esimo vettore della matrice di adiacenza $A$, in modo tale da azzerare i valori di $a$ che non linkano $h(i)$:

$$h = Aa$$

In modo simile si può calcolare anche il vettore $a$ usando la trasposta della matrice:

$$a = A^Th$$

Per sostituzione:

$$h = AA^Th, a = A^TAa$$

$h,a$ sono quindi gli **autovettori** delle due matrici, che rappresentano il numero di nodi che sono co-citati (quanto $i,j$ sono citati nello stesso documento) o co-citano (quanto $i,j$ citano lo stesso documento) i nodi $i,j$.

HITS è facilmente spammabile per gli hubs ed è difficile determinare la convergenza.