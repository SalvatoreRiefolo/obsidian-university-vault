### Tesi di Church-Turing estesa
Tutti i modelli computazionale *ragionevoli* sono *polinomialmente correlati*.

- *Ragionevole*: usiamo il criterio logaritmico.
- *Polinomialmente correlato*: il costo di un modello $A$ è un polinomio del costo del modello $B$.

## Macchina di Turing (MdT)
Una macchina di Turing è definita come una quadrupla

$$M = (Q, \Sigma, \delta, s)$$

dove:
- $Q$ è l'insieme finito di stati
- $\Sigma$ è l'alfabeto finito contenente anche i simboli $\sqcup$, $\triangleright$
- $\delta$ è la funzione di transizione $\delta : Q \times \Sigma \rightarrow Q \cup \{y, n, h\} \times \Sigma \times \ \{\leftarrow, \rightarrow,-\}$
- $s \in Q$ stato iniziale

Una **configurazione** è una tripla $(q,w,u)$, dove $q$ è lo stato corrente, e $w,u$ sono le sottostringhe a sinistra e a destra della posizione corrente.
In particolare, la prima configurazione è sempre $(s, \triangleright, x)$, con $x$ input della macchina, e l'ultima configurazione è $(H, w, u)$, con $H \in \{y,n,h\}$.

Uno **step computazionale** è una relazione binaria tra stati e sottostringhe $(q,w,u) \rightarrow (q',w',u')$, definita da casi del tipo "se $u$ è uguale a ... allora applica  $\delta$...".

La **complessità di tempo** di una MdT è $t$ se $(s, \triangleright, x) \rightarrow^t (H, w, u)$, cioè se dalla configurazione iniziale si raggiunge la configurazione finale in $t$ steps.

Più in generale la complessità di tempo di una MdT è $t$ se $\forall x \in \Sigma^*,(s, \triangleright, x) \rightarrow^t (H, w, u)$, con $t \leq f(|x|)$, cioè se dalla configurazione iniziale si raggiunge la configurazione finale in un numero di step limitato da una funzione sulla lunghezza di $x$.

## Macchina di Turing non deterministica ($N$-MdT)
Una macchina di Turing non deterministica è definita come una quadrupla

$$M = (Q, \Sigma, \Delta, s)$$

dove:
- $Q$ è l'insieme finito di stati
- $\Sigma$ è l'alfabeto finito contenente anche i simboli $\sqcup$, $\triangleright$
- $\Delta$ è relazione $\Delta \subseteq Q \times \Sigma \times Q \cup \{y, n, h\} \times \Sigma \times \ \{\leftarrow, \rightarrow,-\}$
- $s \in Q$ stato iniziale

Una **configurazione** e **step computazionale** sono definiti come per le MdT, con la differenza che in uno step è possibile raggiungere più di una configurazione (non abbiamo più una funzione ma una **relazione** per le transizioni).

## Macchina di Turing universale
Una macchina di Turing universale $U$ è una MdT che prende in input la rappresentazione di una MdT $M$ e del suo input $x$ e simula $M$ su input $x$.

## Macchina di Turing a k-nastri (k-MdT)
Una macchina di Turing a k nastri può utilizzare $k-1$ nastri di lavoro (togliendo quello di input).
Una **configurazione** è data da una k-tupla del tipo $(q, w_1, u_1, \dots , w_k, u_k)$: ogni configurazione mettere in relazione uno stato al contenuto dei k nastri. La configurazione iniziale è $(s, \triangleright, x, \triangleright, \varepsilon, \dots, \triangleright, \varepsilon)$.

Data una k-MdT $M$ che opera in tempo $f(n)$ esiste una 1-MdT $M'$ che opera in tempo $f(n)^2$ tale che $M(x) = M'(x)$.

Intuitivamente, possiamo simulare la computazione di $M$ con $M'$: per $M$ la configurazione è distribuita tra i nastri, mentre $M'$ deve contenere la stessa informazione su un solo nastro.
Per fare ciò arricchiamo l'alfabeto di $M'$ con tutti i simboli dell'alfabeto **sottolineati** $\underline \Sigma$ e dei **simboli speciali** $\{\triangleright', \triangleleft, \triangleleft'\}$ che definiscono i confini dei nastri della macchina multi-nastro sul singolo nastro di $M'$. Una configurazione della macchina $M$ avrà quindi forma 

$$(q', \triangleright, \triangleright', \dots, \underline\sigma_1, \triangleleft, \dots, \triangleright,\dots, \underline\sigma_k, \triangleleft \triangleleft)$$

$h$ step di $M'$ per uno step di $M$, quindi per simulare interamente $M$ servono $h \cdot f(n)$ steps. La macchina deve scansionare tutto il nastro e leggere tutti i simboli sottolineati per salvarli nello stato, dopo di che torna a sinistra e effettua i cambiamenti, spostando i simboli verso destra in caso di necessità: al massimo effettua $k \cdot O(k \cdot f(n))$ step, con $O(k \cdot f(n))$ lunghezza del nastro. 
$h$ è quindi limitato da $O(k^2 \cdot f(n)) = O(f(n))$, e dunque $h \cdot f(n) = f(n)^2$.

## Macchina di Turing con input e output (I\O-MdT)
Estendono le k-MdT introducendo alcune proprietà:

1. Non posso tornare indietro sul nastro di output $M_k$.
2. Non posso sorpassare il primo simbolo $\sqcup$ sul nastro di input $M_1$
3. Non posso modificare il nastro di input, solo leggerlo.
4. Sui nastri $M_2, \dots, M_{k-1}$ posso effettuare qualunque azione.

Lo spazio usato da una I\O-MdT è $\sum_{i = 2}^{k-1} |w_i|+|u_i|$: si escludono i nastri di input e di output.

## Macchina di Turing con oracolo
Una MdT $M$ con una **stringa di domanda** e gli stati $q^?, q^{yes}, q^{no}$.
Se ad un certo istante $M$ si trova in stato $q^?$, procede a leggere il contenuto della stringa di domanda e si sposta in stato $q^{yes}$ o $q^{no}$ in base a se la stringa di domanda appartiene ad un certo linguaggio $L$, l'oracolo di $M$.

$M$ lavora in tempo polinomiale deterministico: se l'oracolo è non deterministico, $M$ è comunque in grado di creare e controllare la stringa in tempo polinomiale.

## URM e criterio logaritmico
Una **Unlimited Register Machine (URM)** è un programma $P$ che agisce su una serie infinita di registri applicando delle operazioni $\Delta$. Si assume che tutte le operazioni abbiano costo **costante**.

Inizialmente l'input è scritto nel primo registro, e la configurazione finale contiene l'output sempre nel primo registro.

Una **configurazione** è definita con $(M, k)$, dove $M$ è la memoria (i registri rappresentati come indice e contenuto), e $k$ è il counter del programma che avanza con la computazione.

> [!Esempio] 
> Per controllare che due interi $x,y$ siano uguali usando MdT, il costo è **quadratico**: bisogna fare avanti e indietro tra le due stringhe rappresenti $x,y$ e controllare che siano uguali bit per bit.
>
> Usando URM i primi due registri contengono $x,y$ e basta semplicemente controllare che il contenuto dei primi due registri usando l'operazione **Jump** $J(i,j,r)$ che passa alle $r$-esima operazione se il contenuto dei registri $i,j$ è uguale. Da qua è semplice scrivere l'output nel primo registro e terminare. Il costo è **lineare**.

Se si aggiunge l'operazione di **prodotto**, si presentano inconsistenze in relazione alla complessità rispetto alle MdT.
Supponiamo di voler usare l'operazione di prodotto per moltiplica il contenuto del registro $0$, inizialmente $x$, per $x$ volte. Alla fine del processo, il registro 0 contiene l'intero $x^{2^x}$, rappresentabile con $2^x \log x$ bits. La MdT che produce lo stesso risultato impiega tempo **esponenziale**, mentre la URM impiega tempo **lineare**.
Quest'incongruenza è un problema in quanto vorremmo definire una nozione di complessità indipendente dal modello computazionale scelto.
Per ottenere ciò, applichiamo un costo proporzionale alla lunghezza dell'input (in bits) alle operazioni della URM che dipendono da questa: si usa un **criterio logaritmico** per definire il costo delle operazioni.
Per capire quando applicare il criterio, si controlla se in un numero polinomiale di steps l'input cresce in modo esponenziale.

## RAM
Una RAM è una macchina con criterio di costo **uniforme**, ed è rappresentata da una quadrupla $(I,R,k, P)$, dove:
- $I$ è l'insieme infinito di registri di input.
- $R$ è l'insieme infinito di registri di lavoro.
- $k$ è il contatore del programma.
- $P=(\pi_1,\dots, \pi_m)$ è il **programma** finito composto da un insieme di istruzioni.

Le **istruzioni** sono di due tipi: 
1. Le istruzioni del tipo $instruction(J)$ usano o agiscono direttamente sul contenuto del registro $J$.
2. Le istruzioni del tipo $instruction\uparrow(J)$ usano o agiscono sul registro il cui indice è il valore contenuto nel registro $J$.

La **configurazione $C$**  di una RAM è definita come $C = (k, R)$, cioè il contenuto dei registri di lavoro $R$ associata al contatore $k$.

Uno step computazionale è definito come $(k, R) \rightarrow^{P,I} (k', R')$: usando l'istruzione $P$ ed il contenuto dei registri di input $I$ si modificano i registri di lavoro $R$ e si modifica il contatore $k$.

Una funzione computata da una RAM $P$ è definita come segue:

- Dato $D \subseteq \mathbb{N}^h$ insieme di stringhe di lunghezza $h$
- Data $\Phi : D \rightarrow \mathbb{N}$

$$(1, \Phi) \rightarrow^{P,I *} (0, R)$$

Dopo aver applicato una successione di step computazionali, dalla configurazione iniziale si raggiunge la configurazione finale, e l'output è scritto nel registro $R_0$.

### Teoremi

1. **Una RAM può simulare una MdT usando lo stesso tempo**. Per simulare una istruzione di una MdT la RAM usa un numero costante di istruzioni: per simularne $f(n)$ impiega tempo $f(n)$.
2. **Una MdT può simulare una RAM con una perdita di tempo cubica: $f(n) \rightarrow O(f(n)^3)$.** Si usa una 7-MdT per simulare la RAM: 2 nastri per input e output, 3 nastri per le operazioni aritmetiche, un nastro per la memoria $R$ ed un nastro per il contatore $k$. Dato che $P$ effettua al massimo $f(n)$ steps, può modificare al massimo $f(n)$ registri, quindi il nastro per la memoria ha al più $f(n)$ coppie $(bin(j), bin(r_j))$ di lunghezza $f(n)$. Per effettuare $f(n)$ scansioni di questo nastro, una per step, impiego tempo al più $O(f(n)^3)$.
4. **Se $L \in TIME(f(n))$ esiste una RAM $P$ che calcola $\Phi_L$ in tempo $O(f(n))$**.