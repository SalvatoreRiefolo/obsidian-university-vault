Se abbiamo una soluzione efficiente per un problema $A$, possiamo **trasformare** un problema $B$ in un istanza di $A$ ed usare un algoritmo efficiente per risolverlo.

$$B \xrightarrow{\text{riduzione}} A \xrightarrow{\text{algoritmo}} yes \lor no$$

L'operazione di trasformazione si chiama **riduzione** ed il nuovo costo per la risoluzione del problema $B$ è dato dal costo di risoluzione di $A$ + il costo della riduzione da $B$ ad $A$.

$L_1$ è riducibile a $L_2$ se esiste una riduzione $R: \Sigma^*_1 \rightarrow \Sigma^*_2$ tale che $R(x) \in L_2$ se e solo se $x \in L_1$, e se la riduzione $R$ è calcolabile in $O(\log n)$: la riduzione deve essere *efficiente*!

La composizione di due riduzioni è anch'essa una riduzione.

### $C$-completezza
Data una classe di complessità $C$ ed un linguaggio $L \in C$, $L$ è $C$-completo se $\forall L' \in C$ $L' \preceq L$, ossia esiste una riduzione da $L'$ a $L$.
Se esiste un algoritmo efficiente per $L$ questo può essere usato per calcolare efficientemente qualunque altro problema in $C$.

Una classe $C$ è *chiusa sotto riduzione* se $\forall L \in C$, se $L' \preceq L$ allora $L' \in C$.
$L, NL, P, NP, coNP, PSPACE, EXP$ sono chiuse sotto riduzione.

Se $C$ e $C'$ sono chiuse sotto riduzione e $L$ è $C$-completo, se $L \in C'$ allora $C \subseteq C'$.

> [!Esempio]
> $SAT = \{\varphi| \varphi$ è soddisfacibile $\}$
> $3COL = \{G| G$ è 3-colorabile $\}$
> 
> Vogliamo mostrare che $3COL \preceq SAT$. Dobbiamo quindi trovare una riduzione $R(G) = \varphi_G$, che trasforma l'istanza di grafo in una formula equivalente. Dobbiamo inoltre dimostrare che $G \in 3COL$ se e solo se $\varphi_G \in SAT$, e che $R$ è calcolabile in spazio $O(\log n)$.
> 
> Una possibile riduzione è quella che converte le relazioni tra nodi in una formula CNF. Per la creazione della formula abbiamo solo bisogno di contatori per tenere traccia di dove ci si trova nella formula in un dato istante: questi hanno dimensione massima $\log n$.

## Completezza in $P$

Se usiamo riduzioni in tempo polinomiale, allora **ogni** linguaggio in $P$ ad esclusione del linguaggio vuoto $\varnothing$ e dal linguaggio contenente tutte le stringhe $\Sigma^*$ è $P$-completo.

Useremo come rappresentante della classe il linguaggio $CircuitValue$. Vogliamo dimostrare che:
1. $CircuitValue \in P$: questo problema è risolvibile in tempo lineare usando topological sort.
2. $\forall L \in P, L \preceq CircuitValue$ 

Un *circuito* è un particolare grafo aciclico diretto (**DAG**) in cui:
- I nodi sono del tipo $0,1,x,y,\dots,\lnot,\land,\lor$.
- I nodi $0,1$ non hanno edge in ingresso (*input*).
- Esiste un nodo senza edge uscenti (*output*).
- Il nodo $\lnot$ ha un edge in ingresso, ed i nodi $\lor,\land$ hanno due edge in ingresso.
- Per ogni variabile esiste al massimo un nodo. 

Il problema/linguaggio $CircuitValue$ richiede che dato un circuito $C$ senza variabili si decida se il nodo di output ha valore $1$.

Per dimostrare $2$. usiamo il *metodo tabella*: data una MdT $M$ che decide un generico linguaggio $L$ in tempo $O(n^k)$ possiamo rappresentare la sua esecuzione usando $n^k=|x|^k$ nastri, uno per ogni step computazionale. Considerando che l'input è di lunghezza $|x|^k$, otteniamo una tabella di dimensione $|x|^k \times |x|^k$ dove ogni cella $T[i,j]$ rappresenta il contenuto della cella (simbolo o coppia simbolo-stato) $i$ dopo $j$ steps.

Per predire il valore di una arbitraria cella $T[a,b]$ posso guardare la riga rappresentate lo step precedente: il valore di $T[a,b]$ infatti dipende solamente dalle celle $T[a-1,b-1]$, $T[a-1,b]$ o $T[a-1,b+1]$. Se il cursore non si trova su una di queste celle allora il valore dipende solo da $T[a-1,b]$. L'alfabeto di queste celle è dato da $\Sigma \cup \{\Sigma \times K\}$.

Localmente possiamo quindi pensare al valore di $T[a,b]$ come un **circuito** $C_M$ che prende in input il valore (rappresentato in bits) delle tre celle sovrastanti e produce in output il valore di $T[a,b]$. Da notare che l'output dipende da $\delta$ e che la maggior parte delle volte rimane uguale. Da notare inoltre che questo circuito può essere ripetuto altrove all'interno della tabella. Il circuito $C_M$ dipende dalla macchina $M$: l'obiettivo è usare $C_M$ per ottenere $C(x)$.

Assumiamo che $M$ termina con il cursore sulla prima cella dell'ultima riga, e che se questo ha valore $1$ la macchina ha terminato con $yes$, altrimenti con $no$.
Definiamo dunque $T_M(x)$ il circuito $C(x)$ creato a partire dalla tabella di esecuzione descritta in precedenza, con la cella di output in posizione $T_M[|x|^k,1]$. Il circuito non ha input in quanto la prima riga (l'input) è completamente specificata, così come prima ed ultima colonna.

Bisogna quindi produrre $C(x)$ in tempo logaritmico. Come anticipato il circuito è composto da sotto-circuiti $C_M$ di dimensione $\log(|x|)$ e per generare $C(x)$ ci basta tenere traccia degli indici (di lunghezza massima $|x|^k = O(\log n)$ che indicano a quale $C_M$ stiamo facendo riferimento. Riusciamo quindi a creare il circuito in spazio $O(\log n)$.

## Completezza in $NP$

Il teorema di Levin-Cook dice che il linguaggio $CircuitSAT$ è $NP$-completo.

La riduzione avviene come per $CircuitValue$, con la differenza che ora i circuiti $C_N$ hanno una variabile in input, il grado di non determinismo $d$: questo può essere rappresentato con $\log d$ bits, quindi la complessità di spazio rimane invariata.

### Certificato
Un certificato $R \subseteq \Sigma^* \times \Sigma^*$ si dice:
- *polinomialmente decidibile* se esiste $M$ che decide $R$ in tempo polinomiale;
- *polinomialmente bilanciato* se esiste un intero $k$ tale che $\forall(x,y) \in R, |y| \leq |x|^k$, ossia se la dimensione di $x$ è un polinomio della dimensione di $y$.

Dato un linguaggio $L$, questo appartiene a $NP$ **se e solo** se esiste un certificato $R$ polinomialmente decidibile e bilanciato tale che $L = \{x| \exists (x,y) \in R\}$: per controllare l'appartenenza di $L$ in $NP$ basta dunque verificare un certificato in tempo polinomiale **deterministico**.

I due versi dell'implicazione si possono dimostrare come segue:
1. $\Rightarrow$: se $L \in NP$ esiste una N-MdT $N$ che decide $L$ in tempo polinomiale. Esiste quindi una sequenza di scelte non deterministiche $seq(N,x)$ per $N$ tale che $N(x) = yes$. Il certificato è quindi $R = \{(x, seq(N,x)|\dots\}$. $R$ è pol. decidibile, in quanto posso controllare che si raggiunga una configurazione $(yes,\dots)$ fissate le scelte non deterministiche, ed è pol. bilanciato in quanto $N$ lavora in tempo polinomiale.
2. $\Leftarrow$: creiamo una N-MdT $N$ che indovina $y$ e controlla deterministicamente se $(x,y) \in R$.

### $SAT$ e $3SAT$

Possiamo dimostrare che $SAT \in NP$ attraverso certificati poiché dato un assegnamento $\sigma$ alle variabili è possibile controllare in tempo polinomiale se $\sigma$ soddisfa la formula.

Possiamo dimostrare anche che $3SAT$ è $NP$-completo: con i certificati è facile dimostrare che $3SAT \in NP$. Per dimostrarne la completezza, possiamo ridurre $SAT$ ad un istanza di $3SAT$: 
data una formula arbitraria $\varphi$ è sempre possibile riscriverla in $CNF$ con clausole di 3 disgiunti usando le regole degli operatori logici.

## Completezza in $NP$ - problemi su grafi

### $IndependentSet$
Dato un grafo $G=(V,E)$ e un insieme $I \subseteq V$, $I$ è un *set indipendente* se $\forall u,v \in I, (u,v) \notin E$.

La versione decisionale del problema che verrà presa in considerazione è quella dell'esistenza di un set indipendente $I$ di cardinalità $k$.

Per dimostrare che il problema è $NP$-completo, riduciamo un istanza di $3SAT$ a $IndependentSet$: $3SAT \preceq IndependentSet$. Vogliamo quindi trasformare una formula $\varphi$ in un $G(V,E)$.

Intuitivamente, per ogni clausola di $\varphi$ possiamo creare un triangolo in $G$, e successivamente colleghiamo i triangoli tra loro unendo i nodi etichettati da un letterale $z$ con la sua negazione $\lnot z$. L'obiettivo è di trovare il sottoinsieme di cardinalità $k = m$, con $m$ numero delle clausole: se $\varphi$ è soddisfacibile **almeno un letterale** (anche più di uno, ma senza perdita di generalità si ipotizza solo uno) in ogni clausola è positivo, equivalentemente se troviamo almeno un letterale positivo in ogni triangolo la cardinalità del set indipendente è $m$.

### $Clique$
Dato un grafo $G=(V,E)$ e un insieme $C \subseteq V$, $C$ è una *cricca* se $\forall u,v \in C, (u,v) \in E$. Il problema è opposto rispetto a $IndependentSet$.

Avendo dimostrato che $IndependentSet$ è $NP$-completo, possiamo ridurre un istanza di $IndependentSet$ in una di $Clique$ per dimostrare la sua $NP$-completezza.

La riduzione converte il grafo $G$ in $G'$ lasciando i nodi invariati ma invertendo l'insieme delle edge $E$ tra i nodi. Vogliamo quindi trovare una cricca di dimensione $k$ che corrisponde all'insieme indipendente di dimensione $k$ in $G$.

### $SubgraphIsomorphism$
Dati due grafi $G_1, G_1$ si decide se esiste un sottografo $G_1'$ di $G_1$ che è *isomorfo* a $G_2$, ossia ha la stessa struttura.

Possiamo ridurre un istanza di $Clique$ a $SI$ convertendo il grafo $G$ di $Clique$ in $G_1 = G$ e $G_2 =$ cricca di dimensione $k$. Se trovo la cricca la stessa struttura di $G_2$ in $G_1$ allora ho trovato la cricca di dimensione $k$.

### $GraphIsomorphism$
Il problema di decidere se due grafi sono $isomorfi$ è in $NP$ ma non c'è prova che sia completo. Inoltre, non ci sono prove che il problema sia in $P$.

## Completezza in $NP$ - problemi sugli interi

### Integer Linear Programming $ILP$
Dato un insieme di equazioni lineari, decidere se ammettono una soluzione intera.

Il problema è $NP$-completo, e posso ridurre $3SAT$ a $ILP$. Se si rimuove il vincolo di interessa della soluzione, il problema appartiene a $P$.
Se invece consideriamo soluzioni intere di un sistema di equazioni polinomiali, il problema diventa **indecidibile**, mentre se consideriamo soluzioni reali allora è decidibile.

### $Knapsack$
Il problema consiste di selezionare degli oggetti con un dato valore e peso da un insieme in modo da massimizzare il valore $K$ rispettando un limite di peso $W$. Il problema è $NP$-completo, ma il problema è *pseudo polinomiale* in quanto $W$ è esponenziale rispetto alla dimensione degli input: il problema è lineare rispetto alle costanti intere del problema.

Un problema è **Strong $NP$-completo** se rimane $NP$-completo anche se si pongono limiti polinomiali alla dimensione degli interi del problema.
Tutti i problemi precedentemente visti, ad eccezione di $Knapsack$, sono Strong $NP$-completi.

## Completezza in $L$ e $NL$

### $Reachability$

Il problema $Reachability$ è $NL$-completo. Abbiamo già visto la sua appartenenza a $NL$, quindi bisogna solo dimostrare che $\forall L \in NL, L \preceq Reachabilty$.

Per far ciò costruiamo dalla N-MdT $N$ che decide $L \in NL$ il suo grafo di esecuzione su input $x$ $G(N,x)$: $N$ accetta $x$ se un nodo del tipo $(yes, \dots)$ viene raggiunto dallo stato iniziale. La dimensione del grafo è $O(\alpha^{\log n})$, ed è polinomiale rispetto alla dimensione di $x$: può essere calcolato in spazio logaritmico.

### $2SAT$
Essendo $Reachability$ $NL$-completo e $coNL = NL$, anche $Unreachability$ è $NL$-completo. Ridurremo questo problema ad un'istanza di $2SAT$ per dimostrarne la completezza.

Si può creare un grafo $G$ da una formula $2SAT$ $\varphi$ creando implicazioni logiche per ogni congiunto: le edge del grafo seguono le congiunzioni. Se nel grafo seguendo i percorsi da una certa variabile $x$ raggiungo la sua negazione $\lnot x$ (vale anche l'opposto), allora $\varphi$ non è soddisfacibile.

## Completezza in $coNP$

Un linguaggio/problema $L$ appartiene a $coNP$ se $\overline L$ appartiene a $NP$.
Un certificato polinomiale per $L$ non assicura un certificato polinomiale per $\overline L$.

$L$ è $C$-completo se e solo se $\overline L$ è $coC$-completo.

### $Validity$
Una formula $\varphi$ è *valida* se per ogni possibile assegnamento dei letterali la formula è vera.
A differenza di $Satisfiability$ che richiede l'**esistenza** di almeno un assegnamento che rende la formula vera, $Validity$ richiede che **tutti** gli assegnamenti rendano la formula vera: si può notare intuitivamente che la complessità dei due problemi non è la stessa.

## Gerarchia polinomiale

Si usano [[2. Modelli Computazionali#Macchina di Turing con oracolo|MdT con oracolo]] per definire i linguaggi $C^{C'}$, decisi da una MdT nella classe $C$ con oracolo in $C'$.

- $P^P = P$
- $NP^P = NP$
- $coNP^P = coNP$

$$\Delta_0 = \Sigma_0 = \Pi_0 = P$$
$$\Delta_{i+1} = P^{\Sigma_i}, \Sigma_{i+1} = NP^{\Sigma_i}, \Pi_{i+1} = coNP^{\Sigma_i}$$

La **gerarchia polinomiale** è definita come $PH = \bigcup\limits_{i \in \mathbb{N}} \Sigma_i$.

