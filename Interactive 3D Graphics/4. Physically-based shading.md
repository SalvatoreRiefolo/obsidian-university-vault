## Fisica della luce
La luce viene emessa da una **sorgente**: la sorgente può essere **primaria**, che genera la luce, o **secondaria**, che la riflette.
La luce interagisce con gli oggetti: una parte viene assorbita e una parte riemessa. 
Infine viene assorbita da un sensore (occhio umano, sensore videocamera...).

Un fotone che colpisce una superfice **RIMBALZA** o viene **ASSORBITO**. L'assorbimento causa la trasformazione della luce in altro tipo di energia, mentre lo scattering (rimbalzo) avviene quando il fotone incontra una discontinuità, come quella tra aria e superfice.
Se rimbalzando i fotoni escono dalla superfice, il fenomeno si chiama **RIFLESSIONE**, se invece la attraversano si chiama **RIFRAZIONE**. Sono quasi sempre presenti entrambe in misure diverse.

## Microgeometria

A livello microscopico le superfici sono irregolari e riflettono la luce secondo normali diverse rispetto a quelle del (macro) piano. A seconda dalla varianza microscopica cambia la riflessione. 
Nel rendering non si modella la microgeometria (le superfici sono piani "lisci"), ma viene considerata una distribuzione statistica (casuale) delle normali. La larghezza dello spread dei raggi riflessi e rifratti cambia in base alla microgeometria della superfice.

I materiali possono essere divisi in due categorie:
1. **Metallici**: riflettono la luce e assorbono immediatamente la luce propagata all'interno.
2. **Dielettrici**: la luce interagisce con l'interno del materiale (rifrazione ed infine riemissione o assorbimento). Tutti i fotoni non assorbiti vengono riemessi dalla superfice riemessa o dalla superfice opposta (trasparenza).

## SubSurface Scattering
I fotoni che subiscono scattering sotto la superfice riemergono ad una distanza variabile dal punto di entrata: questa distanza varia in base a materiale e sue proprietà. Il rapporto tra questa distanza e la scala di shading determina se il subsurface scattering è:
1. **Local SSS**: distanza piccola rispetto a scala di shading. Rispetto ad un punto, dipende solo dalla luce entrante in quel punto e può essere combinata con quella riflessa in un modello di shading locale. La luce emessa dalla superficie quindi è composta da due termini
	- **Termine speculare** riguardante la luce riflessa dalla superfice
	- **Termine diffuso** riguardante il subsurface scattering (luce che ha subito trasmissione, assorbimento e scattering)
1. **Global SSS**: distanza grande rispetto alla scala di rendering. Servono tecniche specifiche per rappresentarlo.

Nota: la luce che interagisce con una superfice perde energia e cambia colore.

# BRDF

La **riflettanza** è il rapporto tra energia riflessa rispetto ed energia incidente alla superfice (flusso radiante). Gli oggetti riflettono alcune lunghezze d'onda della luce in base alla loro riflettanza spettrale, che descrive come la superfice interagisce con la luce.
La riflettanza (locale) dipende da $l$ (direzione della luce entrante al punto $p$) e $v$ (direzione tra punto di vista e punto irradiato).
Le direzioni $l$ e $v$ hanno due gradi di libertà, elevazione $\theta$ (angolo con la normale della superfice) e azimuth $\phi$ (rotazione rispetto alla normale). Quattro angoli in totale servono per specificare le due direzioni.

La riflettanza locale è quantificata dalla **bidirectional reflectance distribution function BRDF** denotata da $f(l, v)$, ed è definita solo se luce e spettatore sono dalla stessa parte (la superfice non è trasparente). La BRDF dipende dal punto specifico della superfice.

### BRDF Isotropica
Un caso particolare è la **BRDF isotropica** che richiede solo tre angoli per essere calcolata ($phi$ per $l$ non è necessario, in quanto una superfice isotropica ruotata rimane uguale).

### BRDF Spettrale
Si assume che la luce sia riflessa alla stessa lunghezza d'onda, e la BRDF dovrebbe restituire una distribuzione spettrale di valori su tutta la lunghezza. In pratica, sono necessari solo i valori RGB, quindi la BRDF restituisce una tripla di valori o bisogna **calcolare BRDF per ogni canale separatamente** (metodo usato in seguito).

## Equazione della riflettanza

Per calcolare la radianza uscente da un punto $p$ si utilizza l'equazione

$$L_o(p, v) = \int_{l\in\Omega} f(l, v)  L_i(p, l) (n \cdot l) dl$$

dove:
- $l\in\Omega$ sono tutte le direzione $l$ nella semisfera $\phi$ = 360° e $\theta$ = 180° rispetto alla normale del punto.
- $f(l, v)$ è la BRDF
- $L_i(p, l)$ è la radianza entrante
- $(n \cdot l)$ è un fattore di correzione coseno. La radianza di un raggio viene misurata per un'area infinitesima orientata perpendicolarmente al raggio. Se il raggio non è perpendicolare viene usato il fattore di correzione (le superfici inclinate non ricevono la stessa luce). In termini geometrici $n \cdot l$ è equivalente a $||a|| \cdot ||b|| \cdot cos(\theta)$. Dato che $n$ ed $l$ sono versori, il prodotto scalare è il coseno tra i due versori.

Nell'equazione del rendering, la radianza entrante dipende dalle altre superfici.

## Equazione del rendering
A partire dall'equazione della riflettanza, si può definire l'equazione del rendering come

$$L_o(p, v) = L_e(p, v) + \int_{l\in\Omega} f(l, v)  L_o(r(p, l), -l) (n \cdot l) dl$$

dove: 
- $L_e(p, v)$ è la radianza emessa dalla superfice nel punto $p$ in direzione $q$.
- $L_o(r(p, l), -l)$ è la radianza entrante generata nel punto $p$ da un'altra superfice colpita dalla funzione di ray casting $r(p, l)$ nella direzione opposta $-l$. Questo termine ricorsivo permette di calcolare la radianza uscente da $p$ calcolata in base alla radianza ricevuta ed emessa da altre superfici della scena.

### Illuminazione locale vs globale
La prima equazione calcola lo shading localmente per ogni punto, e la radianza entrante nel punto è data e non deve essere calcolata.
Usando l'equazione del rendering otteniamo illuminazione globale, cioè dipendente da come la luce si propaga ed è riflessa nella scena e va calcolata in base alla radianza degli altri oggetti.

## Equazione di shading semplificata 
- Viene calcolata solo l'illuminazione diretta (locale) come nell'equazione della riflettanza.
- Tutti i punti vedono tutte le luci (altrimenti sarebbe in ombra, che è un fenomeno dell'illuminazione globale). In questo modello semplificato **non ci sono ombre**.
- Tutte le sorgenti sono sfere puntuali (puntiformi).
- Non sono considerati materiali trasparenti, emissivi, antisotropi e con SSS importante.

L'equazione risultante è

$$L_o(p, v) = \pi f(l, v) c_{light} (n \cdot l)^+$$

dove:
- $l$ è l'unica direzione in cui la luce è entrante.
- $c_{light}$ è il valore e colore della sorgente. È un termine RGB con valori illimitati (valori anche > 1 in quanto modella anche l'intensità).
- $(n \cdot l)^+$ è il coseno (considero solo i valori positivi, ossia la luce viene uscente viene emessa dallo stesso lato della luce entrante).

Se si hanno più luci basta calcolare la somma di ogni contributo. In caso di luce direzionale (es: Sole) sia $l$ che $c_{light}$ sono costanti nella scena. $c_{light}$ cambia in base alla distanza dell'oggetto dalla sorgente.

## Materiali
I materiali sono definiti dalla BRDF $f(l,v)$ ed indica come la luce entrante viene riflessa. La BRDF tiene conto della preservazione dell'energia, in quanto il valore calcolato è compreso tra 0 e 1 (l'energia si riduce ma non aumenta).

La forma generale di una BRDF è definita con

$$f(l,v) = f_{specular}(l,v) + f_{diffuse}(l,v)$$

- $f_{specular}(l,v)$ è lo scattering verso l'esterno
- $f_{diffuse}(l,v)$ è il subsurface scattering

### Termine diffusivo
Si usa la **BRDF Lambertiana** per calcolare il SSS locale. Il valore più semplice è una **costante**: la riemissione non dipende dal punto divista, e la luce entrante è riemessa ugualmente in tutte le direzioni. La luce uscente dipende comunque dal termine coseno, che da variabilità lungo la superfice.

Il termine diffusivo è definito con

$$f_{diff}(l,v) = \frac{c_{diff}}{\pi}$$

dove $c_{diff}$ è il colore diffusivo o **albedo**. Il calcolo del termine diffusivo dipende quindi dal colore diffusivo (RGB) della superfice. Il colore diffusivo per i metalli (che non hanno SSS) è nero, cioè i fotoni entranti nel materiale vengono completamente assorbiti.

### Termine riflessivo (speculare)
La direzione del vettore di riflessione è definito da
$$r_i = 2(n \cdot l)n - l$$

Si riflette $l$ rispetto alla normale nella stessa direzione in cui arriva la luce. $-l$ da il vettore opposto a $l$ rispetto al punto di incidenza, mentre la somma di $2(n \cdot l)n$ produce il vettore finale.

La **BRDF di Phong** modella in maniera non fedele a quanto accade nella realtà il termine speculare. È definito da

$$f_{spec}(l,v) = \frac{m+2}{2\pi}c_{spec}(r\cdot v)^m$$

- $\pi$ ed $m$ sono costanti usate per calcolare la conservazione dell'energia e la rugosità della superfice.
- $c_{spec}$ è il colore speculare
- $(r\cdot v)^m$ è un valore che misura l'allineamento di $r$ con $v$. Se sono allineati il coseno tra i vettori vale 1, altrimenti decresce. L'esponente $m$ regola quanto il valore viene scalato. Per $m$ molto grandi, il valore della BRDF speculare tende a 1 (la superfice riflette) solo nel punto in cui la luce è perpendicolare alla superfice, e tende a 0 altrove. 

Un modello più preciso combina la **riflettanza di Fresnel** con le **microfaccette**.

### Riflettanza di Fresnel

La riflettanza di Fresnel indica in che quantità la luce entrante viene riflessa e rifratta dalla superfice in base all'**indice refrattivo** dei due materiali a contatto e dall'**angolo di incidenza**. Considerando che uno dei due materiali a contatto sia sempre l'aria (indice neutro) la riflettanza dipende dal secondo materiale. Un esempio di riflettanza di Fresnel è l'aspetto di uno specchio d'acqua. Da vicino con un certo angolo, la componente riflessa è molto inferiore a quella di trasmissione (si vede il fondo), e man mano che l'angolo diventa parallelo alla superfice le quantità si invertono.

Questa è definita da $F(\theta_i)$, e ha un valore quasi costante con angoli tra 0° (perpendicolare) e 45°. Man mano che l'angolo aumenta la riflettanza tende a 1 (bianco/colore della luce in RGB). 
La funzione è diversa per ogni materiale ed $F(0°)$ (incidenza normale) caratterizza il materiale. Questo valore è anche definito come $c_{spec}$, il colore speculare della superfice.
Nota: il colore ($F_0$) dei materiali dielettrici è sempre grigio.

### Microfaccette
La teoria delle microfaccette descrive la riflessione per le superfici non piane. Ogni superfice è composta da molte microfaccette, ognuna con la sua normale secondo la quale la luce viene riflessa. 
Lo spread della luce riemessa dipende dalla granularità (distribuzione) della superfice. Se sono tutte uguali si ottiene uno specchio perfetto, altrimenti si viene a creare un lobo (alone luminoso sulla superfice) intorno al punto su cui la luce incide, che è più o meno grande in base alla granularità.

La luce è visibile solo se la direzione della vista è la normale della superfice si trova tra $l$ (direzione luce entrante) e $v$ direzione vista. La normale $n$ viene in questo caso chiamata **half vector** $h$.

Solo le faccette la cui normale coincide con l'half vector $h$ contribuiscono alla riflessione della luce, e sono chiamate $attive$. Queste faccette attive non devono inoltre essere nell'ombra di altre faccette o bloccate da altre faccette rispetto alla direzione di vista: per accomodare a queste variabili, la **microfacet specular BRDF** è definita come

$$f_{spec}(l,v) = \frac{F(h,l)G(l,v,h)D(h)}{4(n \cdot l)(n \cdot v)}$$

dove:

- $F(h,l)$ è la riflettanza di Fresnel.
- $G(l,v,h)$ è la funzione geometria, che determina la densità (proporzione) di faccette che contribuiscono alla riflessione, cioè che non sono in ombra o mascherate.
- $D(h)$ è la Normal Distribution Function (**NDF**), che definisce la proporzione di faccette attive (normale coincidente con half vector tra $l$ e $v$). La NDF determina la "ruvidezza" di una superfice e quindi la dimensione del lobo di riflessione.

Funzione geometrica e NDF determinano insieme la ruvidità.

### Combinare diffusione e specularità
Per assicurarsi che la conservazione dell'energia venga rispettata, occorre moltiplicare il termine diffuso $c_{diff}$ per $1 - F(h,l)$. Così facendo, la somma delle due componenti da un valore minore o uguale ad 1.

Per i metalli non occorre calcolare il termine diffusivo, in quanto è sempre nero (il materiale assorbe tutti i fotoni che non sono riflessi e non c'è componente diffusiva).
Per i dielettrici il termine speculare vale circa 0.04, ed è monocromatico grigio.

### Metalness
In base al tipo di materiale è possibile ridurre il numero di calcoli.
- Se metalness = 0 (materiale dielettrico), $c_{diff}$ prende il colore base del materiale, $c_{spec}$ vale 0.04 per tutte le componenti RGB (è un grigio).
Se metalness = 1 (materiale metallico), $c_{diff}$ vale 0, $c_{spec}$ prende il colore base del materiale.