#3dgraphics

Si usa il sistema di coordinate cartesiano in 3 dimensioni come sistema riferimento.

## Spazio affine
Spazio in cui sono definiti punti e vettori.

> [!Definizione spazio affine]
> Una tripla $\langle A, V, +\rangle$ dove:
> - $A$ è un insieme di punti
> - $V$ è uno spazio vettoriale
> - '$+$' è una funzione $A \times V \rightarrow A$ con le seguenti condizioni:
>	 - $\forall$ P $\in$ A, 0 $\in$ V, P + 0 = P. Traslando un punto di 0 otteniamo lo stesso punto.
>	 - $\forall$ P $\in$ A, $\forall$ u, v $\in$ V, (P + u) + v = P + (u + v)
>	 - $\forall$ P, Q $\in$ A, $\exists$u : P + u = Q. Il vettore u è denotato come Q-P.

Dimensione dello spazio affine è **dim(V)**.
Sono definite addizioni tra vettori e vettori con punti. Non esiste l'addizione tra punti. 

### Indipendenza affine 
Un sottoinsieme di punti in uno spazio affine è detto affinemente indipendente solo se tutti i vettori da un punto arbitrario del sottoinsieme a tutti gli altri punti del sottoinsieme sono indipendenti.

### Combinazione affine
Dati due punti P e Q ed un terzo punto P<sub>0</sub> la combinazione affine di P e Q è definita come $\alpha(P - P_0) + \beta(Q - P_0) + P_0$, con $\alpha$ + $\beta$ = 1.
Indipendente da $P_0$ se $\alpha$ + $\beta$ = 1.
La combinazione affine di due punti indipendenti è la linea che li contiene, per tre punti è il piano che li contiene, etc...

### Combinazione convessa
Segmento compreso tra due punti, triangolo compreso tra 3 punti.

### Struttura affine di $\mathbb{R}^n$

Lo spazio affine (canonico) è composto da $\langle \mathbb{R}^n, \mathbb{R}^n, + \rangle$ chiamato $A^n$.

## Coordinate omogenee
Diverse da coordinate cartesiane, usate per fare distinzione tra punti e vettori.
Aggiungiamo alla n-tupla di $A^n$ un'altra componente:
- 1 per i punti
- 0 per i vettori

Questo serve per "far funzionare" l'aritmetica tra punti e vettori:
- punto + vettore = punto ($\langle x, x, x, 1\rangle + \langle y, y, y, 0 \rangle = \langle z, z, z, 1 \rangle$)
- punto - punto = vettore ($\langle x, x, x, 1\rangle - \langle y, y, y, 1 \rangle = \langle z, z, z, 0 \rangle$)


## Maglia poligonale
La grafica 3D interattiva usa maglie triangolari per rappresentare le superfici, ed il processo per decomporre una superficie qualunque in una maglia triangolare è detto **tassellatura**.

### Guscio convesso
Un insieme è convesso se la combinazione convessa di una qualunque coppia di punti appartiene all'insieme. 
Il **guscio convesso** di un insieme di punti è la più piccola regione convessa che contiene tutti i punti. È **sempre** un poligono. 

### Simplesso
Analogo n-dimensionale di un triangolo
- 0-simplesso = punto
- 1-simplesso = segmento
- 2-simplesso = triangolo
- 3-simplesso = tetraedro
- ...

Un simplesso è il guscio convesso di $n+1$ punti in $\mathbb{R}^d$ ($d\geq n$ ) affinemente indipendenti che sono i suoi vertici.

La **faccia** di un simplesso A è ogni simplesso i quali vertici sono sottoinsieme dei vertici di A.
- Facce di ordine 0 sono vertici
- Facce di ordine 1 sono lati
- Facce di ordine n sono il simplesso n

### Complesso simpliciale
Insieme di simplessi K dove:
- ogni faccia di un simplesso in K appartiene a K
- L'intersezione tra due simplessi $A_1$ e $A_2$ è o un lato condiviso tra i due o vuota

Ordine del complesso simpliciale è l'ordine del simplesso massimo $\Rightarrow$ se ho un tetraedro, ho un 3-complesso simpliciale.

Complesso simpliciale è **puro** se tutti i simplessi hanno lo stesso ordine, ad esempio una maglia triangolare è un 2-complesso simpliciale puro.

Due simplessi $A_1$ e $A_2$ sono **incidenti** se $A_1$ è una faccia propria di $A_2$ (sempre tra un simplesso ed una faccia). Un triangolo ed i suoi lati/vertici sono incidenti.
Due k-simplessi sono adiacenti se esiste un (k-1)-simplesso che è una faccia propria di entrambi. Due triangoli sono adiacenti se condividono un lato.

## Maglia triangolare
Complesso simpliciale 2-dimensionale puro. 
Questo complesso deve essere anche una varietà (**manifold**). Una varietà k-dimensionale è un sottoinsieme di $\mathbb{R}^d$ in cui ogni punto ha un vicinato omeomorfo ad una sfera aperta di $\mathbb{R}^k$. In due dimensioni la sfera aperta è un disco.
Omeomorfismo: trasformazione "elastica" senza strappi

Nel caso dei complessi simpliciali 2-dimensionali, la condizione determina che ogni spigolo deve appartenere al massimo a due triangoli, ed ogni vertice è contenuto in un singolo ventaglio di triangoli (chiuso o aperto).

### Boundary
Il bordo di una mesh consiste in uno o più anelli (sequenza chiusa di edges). Se il bordo è vuoto la maglia è chiusa: in questo caso la superficie è una sfera.

### Orientamento 
L'orientamento di una faccia è dato dall'ordine ciclico dei suoi vertici incidenti. I triangoli hanno un fronte ed un retro in base all'orientamento. Per convenzione, se i vertici sono ordinati in senso **antiorario** la faccia è il fronte, se invece sono ordinati in senso **orario** la faccia è il retro.
Due triangoli adiacenti devono mostrare la stessa faccia per essere adiacenti $\Rightarrow$ questo è possibile solo se l'edge comune è percorso in senso opposto dai due triangoli.
Una maglia è orientabile se c'è una scelta sull'orientamento (tutte le coppie di facce adiacenti sono orientabili).

### Formula di Eulero-l'Huilier
Tutte le maglie connesse, senza bordi ed orientabili soddisfano la formula:
$$V - E + F =  2 - 2G$$
V è il numero di vertici, E il numero di edges, F il numero di facce, G il **genus**: una superficie ha genus G se può essere tagliato lungo 2G loop chiusi senza essere disconnesso.
- La sfera ha G=0 perché un taglio la disconnette
- Il toro (ciambella) ha G=1 perché ci vogliono due tagli per disconnetterlo (il primo lo trasforma in un cilindro, il secondo in un piano).

## Rappresentazione di maglie triangolari
Un triangolo rappresentato dai vertici $(v_1, v_2, v_3)$ appartiene al piano la cui normale è calcolata tramite il cross product di due edge qualsiasi.
$$n = \frac{e_1 \times e_2}{||e_1 \times e_2||}$$

### Striscia e ventaglio
- Una **striscia** (strip) è una maglia di triangoli in cui il primo triangolo è completamente specificato, e gli altri sono costruiti specificando un punto da connettere agli ultimi due punti specificati.
- Un **ventaglio** (fan) è una maglia di triangoli che condivide un vertice. Il primo triangolo è completamente definito, per gli altri basta specificare un punto da connettere al vertice precedente e a quello centrale.

Entrambe le rappresentazioni richiedono $n+2$ vertici per essere rappresentate invece che $3n$.

Le maglie possono essere rappresentate come:
1. **Lista di triangoli** $((v_01, v_02, v_03), \dots, (v_n1, v_n2, v_n3))$. Questa rappresentazione **NON** è efficiente in quanto i nodi vengono ripetuti ed è difficile trovare informazioni come l'adiacenza.
2. **Maglia indicizzata**: una lista di vertici $(v_1, v_2, \dots, v_n)$ ed una lista di triangoli, ognuno definito dagli indici dei vertici $((1, 2, 3), \dots, (2, 5,7))$. Consuma meno spazio ma è inefficiente per le ricerche.
3. **Struttura triangle-neighbour** (vicinato del triangolo): migliora la maglia indicizzata tenendo puntatori ai tre triangoli adiacenti. Ogni vertice ha un puntatore ad un qualsiasi triangolo incidente.
4. **Winged-edge**: ogni **edge** ha puntatori ai due vertici incidenti, puntatori alle due facce incidenti e puntatori alle edge precedente e successiva in senso antiorario (4 o 2 se il l'edge è incidente a due triangoli o meno. Se la maglia è chiusa sempre 4). Ogni **vertice** ed ogni **faccia** hanno un puntatore ad una qualsiasi edge incidente.

Oltre ai vari puntatori ogni vertice ha anche informazioni su come calcolare il colore:
- le **normali** servono per calcolare la luce come se la superficie fosse curva. Viene fatta la media normalizzata delle superfici incidenti al vertice.
- le **coordinate uv** $[0, 1]$ servono per mappare le texture alle superfici.

## Trasformazioni
Le **trasformazioni** modificano posizione e orientamento di oggetti nello spazio. È una trasformazione $\mathbb{R}^3 \rightarrow \mathbb{R}^3$.
Le proiezioni invece trasformano oggetti di $\mathbb{R}^3$ in immagini bidimensionali ($\mathbb{R}^2$).

Nel caso dei triangoli, le trasformazioni sono applicate ai vertici (punti nello spazio).

### Trasformazioni lineari
Le trasformazioni lineari preservano la combinazione lineare dei vettori. Sono rappresentate come matrici, e la trasformazione è data dal prodotto vettore $\times$ matrice.

Una trasformazione lineare si dice **rigida** se preserva il prodotto scalare, ossia se preserva angoli e lunghezza.
Se viene anche preservata la direzione degli angoli la trasformazione si chiama **rotazione**.
Se non preservano l'orientamento sono chiamate **speculari**.

### Traslazioni
Le traslazioni, che non si ottengono con prodotto per matrice, NON sono trasformazioni lineari: sono trasformazioni **affini**.

Dato uno spazio affine $\langle A, V, +\rangle$ una trasformazione è ***affine*** se preserva la combinazione affine dei punti. La combinazione affine di $n$ punti è la combinazione lineare dei vettori da uno dei punti a tutti gli altri, e non dipende dal punto scelto.

Ogni mapping affine è determinato dall'immagine di un punto (traslazione) + mapping lineare.
Per ogni map affine $f$ c'è un punto $P_0$ ed un mapping lineare $h:V \rightarrow V$ tale che il mapping affine sul punto $P_0 + v$ è uguale al mapping di $P_0$ + il mapping di $V$.

Le seguenti due formule sono equivalenti:

$$f(P_0 + v) = f(P_0) + h(v)$$
$$f(P) = f(P_0) + h(P - P_0)$$

I mapping affini in cui non c'è la componente lineare ($h$) si chiamano ***traslazioni***.
Un mapping affine in $R^n \times R^n$ è definito come 

$$f(x) = Ax + t$$

dove:
- $x$ è $P - P_0$
- $A$ è una matrice $n \times n$
- $t$ è $f(P_0) - P_0$

La matrice $A$ trasforma in maniera lineare il vettore, mentre la somma di $t$ lo trasla.
Ogni trasformazione affine rigida e che preserva l'orientamento è una composizione di **traslazione** e **rotazione**

$$f(x) = Rx + t$$

con $R$ matrice ortogonale ($RR^T = I, det(R) = 1$).
Per invertire una matrice ortogonale basta trasporla.

### Mapping affine e coordinate omogenee
Con le coordinate omogenee viene aggiunta una componente per determinare se è la costruzione è un punto (ultima componente 1) o un vettore (ultima componente 0).

Una trasformazione affine diventa lineare in coordinate omogenee
$$\begin{pmatrix} y \\ 1\end{pmatrix} = 
\begin{pmatrix} A & t \\ 0 & 1\end{pmatrix}
\begin{pmatrix} x \\ 1\end{pmatrix} = 
\begin{pmatrix} Ax + t \\ 1\end{pmatrix}$$

Due vettori paralleli rappresentano lo stesso vettore (sono *liberi*, non si possono traslare).
Le trasformazioni affini si possono comporre (non in modo commutativo).

Il gruppo che comprende le composizioni di trasformazioni rigide (che sono a loro volta trasformazioni rigide) è definito da 

$$\begin{pmatrix} y \\ 1\end{pmatrix} = 
\begin{pmatrix} R & t \\ 0 & 1\end{pmatrix}
\begin{pmatrix} x \\ 1\end{pmatrix} = 
\begin{pmatrix} Rx + t \\ 1\end{pmatrix}$$

si chiama **Special Euclidean Group**. $R$ è la matrice ortogonale definita come sopra.

## Trasformazioni di modellazione affini comuni

- Traslazioni rigide
- Rotazioni rigide
- Scalatura (rispetto alle singole componenti) $\Rightarrow$ matrice diagonale che scala le tre misure sui tre assi. Se la scalatura è uguale su ogni asse, posso moltiplicare per uno scalare.

Per trasformare un oggetto (maglia poligonale) le trasformazioni vengono applicate ai vertici
Le normali non sono preservate dagli scaling non uniformi. Per trasformare la normale si usa la trasposta dell'inversa $N = (M^{-1})^T$ della matrice $M$ con cui è stata applicata la trasformazione.

### Rotazione con angoli di Eulero
Ogni rotazione può essere definita come tre successive rotazioni attorno agli assi X, Y, e Z, chiamate **pitch**, **yaw** e **roll**.

**Blocco Cardanico**: perdo un grado di libertà. Accade quando una rotazione è di 90° rispetto ad una delle altre due.

### Grafo della scena
Permette di applicare le trasformazioni dalla radice (parent) ai nodi figli, in modo da trasformare tutto l'albero allo stesso modo: ad esempio scalare un tavolo con sopra gli oggetti senza dover scalare tutti i singoli oggetti separatamente.