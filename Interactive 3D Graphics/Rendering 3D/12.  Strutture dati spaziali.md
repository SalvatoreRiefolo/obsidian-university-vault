---
tags: 
  - interactive-3d-graphics
---

Si usano strutture dati specializzate per velocizzare il rendering e per rendere più efficienti i test di intersezione e collisione.
Si calcolano prima del rendering, e a volte vanno ricalcolate.

### Bounding volume

Volume che racchiude un oggetto. Può essere:
- Una sfera (bounding sphere)
- Un rettangolo (axis-aligned bounding box AABB) le quali normali coincidono con gli assi del mondo
- Un rettangolo (oriented bounding box OBB) ruotato in maniera arbitraria

Questi volumi possono essere usati per semplificare i controlli di intersezione tra gli oggetti.

## Bounding Volume Hierarchies (BVH)

Albero $k$-ario in cui le foglie sono la geometria da renderizzare, ed i nodi rappresentano bounding volumes che racchiudono la geometria del relativo sottoalbero. I nodi devono contenere solo la geometria, non per forza i bounding volumes che contengono la geometria.

Per creare un BVH si parte da un volume che contiene tutta la scena, che viene diviso lungo un asse per generare due volumi più piccoli. Si procede finché le foglie non sono singoli bounding volumes. Si potrebbe dividere ciascun albero in più di due parti, portando ad alberi di arità arbitraria.

Usando un BVH l'operazione di trovare l'oggetto selezionato da un click su schermo è rappresentabile come segue:
- Si traccia un raggio dalla camera al punto del click
- Si controlla se la radice dell'albero contiene l'oggetto
- Si scende ricorsivamente nella gerarchia fino a trovare gli oggetti

## Quadtree e Octree

Albero creato dalla divisione in quattro quadranti partendo da un volume che racchiude tutti gli oggetti in vista. Si continuano a dividere le regioni finché queste non contengono un oggetto solo (o un numero prefissato di oggetti).

Nello spazio la struttura dati si chiama octree: si divide lo spazio in 8 parti.

## BSP Tree

Alberi binari in cui ad ogni livello si sceglie un piano arbitrario: gli oggetti appartenenti ai due piani diventano parte dei figli sinistro e destro del nodo corrente.
Hanno le due seguenti proprietà:
1. Qualunque oggetto (della scena, o un raggio) che si trova da una parte di un piano non può intersecare gli oggetti che si trovano dall'altra parte.
2. Dato un punto di vista ed un piano, gli oggetti dalla stessa parte del piano sono possibili occlusori degli oggetti dall'altra parte del piano.

Il costo per la costruzione è $O(n^2 \log n)$.

Possono essere anche polygon aligned: si scelgono poligoni, ed il piano è definito come il piano su cui il poligono giace.