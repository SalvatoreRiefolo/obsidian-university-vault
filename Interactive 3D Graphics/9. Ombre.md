---
tags: 
  - interactive-3d-graphics
---

Le ombre sono importanti per capire le relazioni spaziali tra gli oggetti, oltre che per aggiungere realismo.

Le zona in ombra non ricevono la luce, mentre quelle in penombra ricevono una frazione di essa.
Le luci puntuali generano solo ombre nette, mentre le luci ad area anche quelle "morbide" (alcuni punti più in ombra, altri meno $\Rightarrow$ penombra).

## Ombre planari

Usato per oggetti planari (ad esempio superfici piane, come i pavimenti).
I punti in ombra sono quelli non raggiunti dalla luce. Quindi il problema si riconduce ad un problema di visibilità dalla camera.

Si proietta la luce dalla sorgente al piano attraverso una matrice di proiezione, e si effettua un rendering degli oggetti colpiti sul piano applicando la matrice agli oggetti che devono proiettare ombra. Questa proiezione viene renderizzata **senza illuminazione** e con un **colore scuro**.

### Problemi
L'ombra va disegnata davanti al piano, si aggiunge quindi un offset rispetto al piano per far si che sia sempre davanti ad esso.
In alternativa si disegna prima il piano e poi si disegnano le ombre con lo z-test spento.

## Shadow mapping

Si renderizza la scena dal punto di vista della luce, e applico lo z-test per definire quali punti sono visibili alla luce. Non serve fare shading o calcolare luci: basta creare lo z-buffer per la luce che si salva in una texture (**shadow map**).
Per le luci coniche si usa la proiezione prospettica, per la luce direzionale quella ortogonale, per la luce puntuale si usano le 6 facce di un cubo.

Successivamente si renderizza la scena dal punto di vista della camera. Per ogni pixel se la distanza dalla luce è maggiore del valore del punto nella shadow map il punto è in ombra, altrimenti gli assegno il valore del colore calcolato.

### Problemi
Stessi dello z-buffer (aliasing, si lavora sull'immagine).

## Shadow volume

Si vuole descrivere il cono d'ombra generato dai quad (o triangolo) di un oggetto rispetto ad un punto luce. Il volume del cono mette in ombra tutti gli oggetti contenuto rispetto a quad e sorgente.
Un punto è in luce se non appartiene a nessuno shadow volume, altrimenti è in ombra. Se un punto entra ed esce da uno shadow volume (attraversa due shadow plane) allora è in luce: un punto è in ombra solo se attraversa un numero dispari di shadow plane.

Bisogna creare lo shadow volume (quattro facce del volume) di OGNI triangolo/quad della scena.

Può essere implementato con lo *stencil buffer*:
- si pulisce lo stencil buffer, si disabilitano le scritture sullo z-buffer (il depth test viene comunque fatto)
- Si attiva il back face culling e si creano i front facing shadow plane. Si incrementa lo stencil buffer dove un triangolo è disegnato.
- Si attiva il front face culling e si creano i back facing shadow plane. Si decrementa lo stencil buffer dove un triangolo è disegnato.

Se lo stencil buffer ha per un pixel un valore 0 allora è in luce, altrimenti è in ombra. Lo stencil buffer restringe i pixel affetti dal color buffer.

Si lavora in object space, quindi non ci sono problemi di aliasing. È però una tecnica pesante (bisogna tracciare 3 piani per ogni triangolo). Si può semplificare considerando la silhouette (che separano front face da back face) degli oggetti. Il costo non è facile da predire al cambio di frame.

# Ambient occlusion

La luce ambientale illumina uniformemente da tutte le direzioni: gli oggetti Lambertiani appaiono piatti. È importante aggiungere ombre all'illuminazione ambientale per una resa tridimensionale.

È l'**approssimazione** di un metodo globale che può essere precalcolato per oggetti (Lambertiani) statici, e da la resa di un oggetto osservato sotto un cielo nuvoloso (la luminosità è uniformemente distribuita).

Nell'equazione della riflettanza, a BRDF è sempre costante. La radianza uscente $L_o$ dipende dall'**irradianza $E$** (integrale della radianza entrante) della superfice, e dipende dalla posizione sulla superfice $p$ e dalla normale $n$.

$$E(p, n) = \int_{l \in \Omega} L_i(p, l)(n \cdot l) dl$$
$$L_o(p, n) = \frac{c_{diff}}{\pi} E(p, n)$$

Se la radianza entrate $L_i(p,l)$ è costante (= $L_A$, luce ambientale), anche $L_o$ è costante. Questo causa la piattezza delle superfici. 
Non si tiene conto della visibilità: alcune direzioni potrebbero essere bloccate (occluse) da parti dell'oggetto, la radianza entrante è diversa (non $L_A$ costante, ma **inferiore**: se un punto non vede tutta l'illuminazione, ne riceverà solo una frazione).

Il termine $E(p,n)$ che tiene conto dell'occlusione ambientale è definito come

$$E(p, n) = L_A \int_{l \in \Omega} v(p, l)(n \cdot l) dl = L_A \cdot  \pi k_A(p)$$

$$k_A(p) = \frac{1}{\pi} \int_{l \in \Omega} v(p, l)(n \cdot l) dl$$

dove:
- $k_A(p)$ è il termine di **occlusione ambientale**.
- $v(p,l)$ è la funzione di visibilità, vale 0 se un raggio tracciato dal punto $p$ in direzione $l$ è occluso, altrimenti vale 1. Si assume solo illuminazione diretta. 

Integrando, sommiamo solo le direzioni da cui la luce raggiunge effettivamente il punto.

La formula finale per l'illuminazione ambientale con occlusione ambientale è definita come (dopo semplificazioni)

$$L_o(p,v) = c_{diff} L_A k_A(p)$$

L'irradianza entrante $L_A$ può venire da qualunque fonte (ad esempio, una environment map $E_{env}$).

### Calcolo dell'ambient occlusion
Si può pre-computare attraverso una sorta di ray tracing per ogni punto dell'oggetto, e creare una mappa. Si può anche usare una mappa predefinita per materiale.

## Screen-Space Ambient Occlusion (SSAO)

Si approssima l'ambient occlusion in screen space usando lo z-buffer per approssimare l'occlusione ambientale online.
Si calcola il termine di occlusione per ogni frammento in base alla profondità corrente e a ciò che gli sta intorno.

Si prende la sfera intorno al punto, e si campionano dei punti nella sfera. Si fa lo z-test tra questi punti ed il punto scelto, ed in base al risultato (se il punto si trova davanti o dietro ai campioni) otteniamo contributi al fattore di occlusione.

Ad esempio una superfice piatta avrà 50% dei sample dietro (dentro la superfice), in questo caso si prende una semisfera centrata sulla normale

## Light maps

### Radiosità

Sulle superfici Lambertiane, la radianza uscente viene anche definita **radiosità**:

$$B(p,n) = L_o(p) \int_{i \in \Omega} (n \cdot l) dl = L_o(p) \pi$$

l'equazione dell'illuminazione ambientale (con environment map $E_{env}$) e con occlusione ambientale è definita come

$$B(p,n) = c_{diff} k_A(p) E_{env}(p,n)$$

### Irradiance (light) map
Sono texture che contengono la irradianza entrante $E$ in un certo punto. Può essere precalcolata se scena e luci sono statiche. Se le luci sono molteplici, si sommano i contributi.

$$B(p,n) = c_{diff} E(p,n)$$

Si salva solo $E$ e non direttamente $B$ per poter essere riutilizzate su superfici diverse.
Il colore cambia con una frequenza più elevata della radianza entrante, e le color map si dovrebbero riusare anche per oggetti diversi (l'irradiance map vale solo per un determinato oggetto sotto determinate condizioni di luce).


