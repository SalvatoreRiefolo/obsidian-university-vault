---
tags: 
  - interactive-3d-graphics
---

Si usa l'[[4. Physically-based shading#Equazione del rendering|equazione del rendering]] ricorsiva per il calcolo dell'**illuminazione globale**.

Si possono usare due approcci:
1. **Ray tracing**: si usa l'equazione del rendering con la funzione di ray casting per calcolare i contributi. 
2. **Elementi finiti**: usa un'equazione diversa. Si suddivide la scena in patch, e si calcola la luminosità per patch.

Possono creare effetti fotorealistici ma sono estremamente costosi da calcolare in real time.
Possono essere usate nel preprocessing di scene statiche, e possono essere usati per valutare la qualità di altri algoritmi (approssimano in modo realistico l'illuminazione reale).

L'idea è di seguire i fotoni generati dalla luce e **seguirne i rimbalzi**, considerando quelli che raggiungono l'occhio.

Se tutte le interazioni sono tra superfici diffuse, si usa **Radiosity**.
Se tutte le interazioni sono speculari, si usa **Whitted ray tracing**.
Per interazioni miste si usa **Monte Carlo ray tracing**.

## Rendering equation: area formulation

$$L_o(p, v) = L_e(p, v) + \int_{l\in\Omega} f(l, v)  L_o(r(p, l), -l) (n \cdot l) dl$$

Sostituiamo:
- $q = r(p,l)$
- $l = \omega_{pq}$, direzione su cui $p$ riceve luce da $q$
- $(n \cdot l) = cos \theta_p$ 
- $cos \theta_q$ è l'angolo tra $-l$ e la normale in $q$
- $dl = \frac{dq \cos \theta_q}{||p-q||^2}$ è l'angolo solido infinitesimale
- $V(p,q)$ indica se il punto $p$ vede il punto $q$

Otteniamo la nuova equazione 

$$L_o(p, v) = L_e(p, v) + 
\int_{q\in S} 
f(v, \omega_{pq}) 
L_o(q, -\omega_{pq}) 
\frac{\cos\theta_p \cos\theta_q}{||p-q||^2}
V(p,q)
dq$$$

Si integra per ogni punto $q$ delle superfici che compongono la scena (che vedono $p$).

## Elementi finiti: Radiosità

Si assume che tutta la luce indiretta provenga da superfici diffusive. La radianza uscente $L_o(p)$ è la stessa per tutte le direzioni: possiamo quindi calcolare l'**irradianza uscente (radiosità)** $B_o(p)$:

$$B_o(p) = \int_{l\in\Omega} L_o(p) (n \cdot l) dl = \pi L_o(p)$$

L'equazione della radiosità è quindi definita come

$$B(p) = B_e(p) + c_{diff}
\int_{q\in S} 
B(q)
\frac{\cos\theta_p \cos\theta_q}{||p-q||^2}
V(p,q)
dq$$$

Definendo $F(p,q) = \frac{\cos\theta_p \cos\theta_q}{||p-q||^2}V(p,q)$ il **fattore di forma** che dipende dalla geometria, otteniamo

$$B(p) = B_e(p) + c_{diff}
\int_{q\in S} 
B(q)
F(p,q)
dq$$$

Invece di integrare su tutti i punti, sommo i contributi di $N$ possibili **patch** che vedono il patch corrente (in realtà si considerano solo i centri):

$$B_i = B_i^e + \rho_i \sum_{j=1}^N B_j F_{ij}$$

dove:
- $\rho_i$ è il colore diffusivo dell'$i$-esimo patch.
- $F_{ij}$ è il fattore di forma (*accoppiamento*) tra il patch ricevente e tutti gli altri patch della scena. Va calcolato per ogni coppia di patch ($\Theta(N^2)$).

### Metodo di Jacobi
Si può usare un sistema lineare unico per rappresentare tutte le equazioni per le patch. Tuttavia la matrice è troppo grande.
Si usano **metodi iterativi** per approssimare i valori, come l'iterazione a punto fisso $\Omega$: si cerca quel valore tale che moltiplicato per l'operatore restituisce il valore stesso.

Così facendo, alla prima iterazione sono illuminati solo i patch che vedono la luce diretta. Ai passi successivi, sono illuminati i patch che vedono i patch precedentemente illuminati, e così via. Si prosegue fino a convergenza. L'aggiornamento delle patch avviene simultaneamente al passaggio di iterazione.

### Metodo di Gauss-Seidel
Simile a Jacobi, ma aggiorna immediatamente il patch $B_i$ invece di aspettare la fine dell'iterazione. Dunque il valore calcolato viene subito preso in considerazione per il calcolo del patch successivo: in questo modo si raggiunge la convergenza più rapidamente.

$$B_i = E_i + \sum_{j=1}^N B_j m_{ij}$$

### Gathering & shooting
Sia Jacobi che Gauss-Seidel fanno operazioni di **gathering**: si "raccoglie" la luce da tutto l'ambiente per le varie patch.

Se invece si parte dalla sorgente, che emette la luce verso le altre patch, si parla di **shooting**: si calcola quanta luce la patch $i$ trasmette alle altre.

Idealmente vorremmo usare patch piccole dove la radiosità cambia spesso, e patch grandi dove la radiosità cambia poco. Per definire la dimensione delle patch, possiamo calcolare prima la radiosità con patch di dimensione fissa, ed in base al risultato definire patch più piccole o più grandi per le diverse aree in base alla necessità.

### Rendering con radiosity
Si passa da patch a vertice, e nella rasterizzazione interpoliamo la radiosità: funziona bene se la geometria degli oggetti è dettagliata, o se il dettaglio della luminosità è basso.
Se invece vogliamo avere informazioni di radiosità per pixel possiamo usare una light map (interpolando i valori delle patch).

Facendo rendering con radiosità otteniamo:
- **Color bleeding**: superfici colorate riflettono il colore sulle superfici che la luce raggiunge rimbalzando.
- **Ombre morbide**
- **Indipendenza dalla vista**

Tuttavia, i calcoli sono complessi e richiedono che le superfici siamo diffusive. Inoltre il calcolo avviene per patch e non per punto.

## Ray tracing

Per ogni pixel, si cerca la superfice che si proietta su di esso tracciando dei raggi (**ray casting**).
Per calcolare le ombre, proiettiamo l'oggetto sulle superfici a partire dalla luce. È anche semplice aggiungere raggi per riflessioni e rifrazioni. Per la riflessioni speculare, abbiamo una direzione ben precisa (la normale).
Se dai punti intersecati traccio altri raggi per inferire altre informazioni dalle superfici raggiungibili, si parla di **ray tracing**.

### Ray tracing di Whitted
Nel caso di Whitted, i raggi sono tracciati nelle direzioni più significative: verso le luci e per le riflessioni e rifrazioni degli specchi. Non gestisce però le interazioni tra oggetti lucidi (glossy) o diffusi (ad esempio si usa la radiosità pre calcolata).

### Ray tracing di Monte Carlo
Vengono campionate alcune direzioni per ogni raggio di riflessione e rifrazione.
La probabilità data a ciascuna direzione è data dalla BRDF: per le superfici Lambertiane il campionamento è **uniforme**.

Due tipi principali di Monte Carlo ray tracing:
1. **Distribution RT**: si fanno partire meno raggi dai pixel, ma si creano molti più raggi per ogni superfice intersecata.
2. **Path tracing**: ogni raggio si riflette una volta sola e si segue un solo percorso, ma si lanciano molti più raggi dal pixel. Si può fare usando una delle due seguenti tecniche (o combinando le due):
	- (**Backward path tracing**): per ogni raggio, si decide se calcolare la componente riflessiva (si continua il calcolo) o emissiva (si prende il colore e si termina la computazione). Il **peso** basato sulla riflettanza della superfice viene aggiornato con ogni rimbalzo.
	- (**Forward path tracing**): si genera un raggio dalla sorgente di luce in base alla sua intensità, e si fa rimbalzare tra le superfici. Se interseca la camera si memorizza il peso in quel pixel, altrimenti, si calcola il peso in base alla riflettanza della superfice colpita (come sul backward path tracing).
