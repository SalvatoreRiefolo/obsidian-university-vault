---
tags: 
  - interactive-3d-graphics
---

Per calcolare come un oggetto 3D deve apparire nello spazio, viene scelto un **modello di shading** che descrive come il colore deve variare in base ad orientazione e luce usando delle equazioni.
Lo shading calcola il colore per ogni pixel degli oggetti appartenenti alla scena. 
Seppur spesso si usi il **physically based shading** per calcolare la radianza che sarebbe presente in una scena reale, a volte è meglio usare altri modelli di shading per ottenere altri tipi di resa.

## Radiometria
La radiometria misura la radiazione elettromagnetica come la luce, che porta energia trasportata da fotoni. L'unità di misura usata è il **Joule (J)**. Da interpretare un raggio di luce come una sfera infinitesimale che si muove velocemente.
- Il ***flusso radiante*** è il flusso di energia nel tempo: $J/s = W$ (Watts)
- L'***irradianza*** è data dal flusso radiante su un'area : $W/m^2$. È la densità di flusso rispetto ad un'area (superfice di un oggetto), e definisce il valore del flusso in un solo punto. 
- Una **direzione** è un punto nella sfera unitaria, ed un insieme di direzioni formano una regione chiamata **angolo solido**, che si misura in steradianti ($sr = rad^2$).
- Per considerare l'irradianza su un raggio, si divide per l'angolo solido (in steradianti) e si ottiene la ***radianza***: è la misura di radiazione elettromagnetica per un singolo raggio, ed è definita dalla densità di flusso radiante rispetto ad un area e all'angolo solido. La radianza è ciò che l'occhio coglie.

L'area per il calcolo della radianza è misurata su un piano perpendicolare al raggio. Se la superfice non è perpendicolare al raggio, un fattore di correzione con coseno viene usato.
La radianza esiste in ogni punto e può essere considerata come una funzione composta da:
- Posizione (x, y, z)
- Direzione
- Lunghezza d'onda

Questa funzione si chiama **plenottica**.
Per calcolare efficientemente la radianza in una scena, considero un sottoinsieme di punti: quello formato da ogni direzione che parte dagli occhi dell'osservatore

L'obiettivo di una equazione di shading è calcolare la radianza lungo un dato raggio dal punto (della superfice) X fino all'osservatore. L'assorbimento della luce durante il viaggio viene ignorato.
- $L(X, v)$ è la luce al punto X che si propaga in direzione v
- Lo shading calcola $L(P, -v)$, che è uguale a $L(X, v)$

## Colorimetria
La luce contiene più lunghezze d'onda su più lunghezze, ma non è necessario utilizzare tutto lo spettro durante il rendering, perché l'obiettivo finale è il colore.

