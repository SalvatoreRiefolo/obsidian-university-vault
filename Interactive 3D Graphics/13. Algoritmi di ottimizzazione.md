### Set visibile

Il **insieme visibile esatto EVS** contiene tutte le primitive parzialmente o completamente visibili. Idealmente si vorrebbero inviare alla pipeline solo queste primitive.
Gli algoritmi usati approssimano questo insieme con **l'insieme potenzialmente visibile PVS**, che contiene strettamente l'EVS.

## Backface culling
Si rimuovono i triangoli le cui facce sono sono dirette verso il punto di vista. Si può fare controllando il valore delle normali o l'ordinamento dei vertici.

Idealmente con un singolo test vorremmo capire se un intero gruppo di triangoli è da scartare: possiamo raggruppare le normali in gruppi identificati come un **cono di normali** attraverso una struttura **gerarchica**.
Si divide lo spazio in tre regioni:
1. Primitive che rivolgono la faccia alla vista
2. Primitive che non hanno la faccia rivolta verso la vista
3. Primitive miste, alcune guardano la vista ed alcune no

Al momento del rendering, si esamina la gerarchia ed in caso di zone miste, si scende ulteriormente nell'albero per raffinare la ricerca.

## View frustum culling
Ogni oggetto va messo in un bounding volume, e se questo è fuori dal frustum l'intero contenuto del volume non è visibile. Anche questo processo si può ottimizzare attraverso l'uso di una gerarchia: si usa un [[12.  Strutture dati spaziali#Bounding Volume Hierarchies (BVH)|BVH]] e se un nodo della gerarchia si trova fuori dal frustum, allora tutto il sottoalbero è fuori dal frustum.

## Occlusion culling
Si cerca di evitare lo z-test per alcuni oggetti occlusi. Il meccanismo è implementato come una modalità specifica di rendering che determina se un insieme di triangoli è visibile rispetto all'attuale contenuto dello z-buffer.
Al posto di confrontare triangoli individuali, si confronta il contenuto dello z-buffer con i bounding box: se questi sono tutti occlusi, allora gli oggetti nel box sono occlusi. In caso contrario si può decidere se scartare comunque i triangoli nel box in base ad una soglia o renderizzarne il contenuto.

## Portal culling
Il frustum di vista diminuisce quando attraversa portali (porte o finestre) e gli oggetti non intersecati da questo frustum ristretto possono essere scartati.
Si divide la scena in celle che corrispondono a stanze, ed ogni oggetto e muro è aggiunto ad una struttura dati associata alla cella. Le informazioni legate alle celle adiacenti sono mantenute nei portali, creando un **grafo di adiacenza**.
Se un portale non è visibile, allora nessun oggetto nella cella adiacente a quel portale è visibile, altrimenti bisogna determinare ciò che è possibile vedere dal portale.

## Detail culling
Si stima l'area della proiezione di un oggetto, e se questa non supera una certa soglia l'oggetto è scartato. L'idea è che oggetti che contribuiscono poco alla scena, soprattutto in movimento, possono essere rimossi senza grande perdita di qualità.

## Livello di dettaglio
Si usa una versione semplificata di un oggetto (composta da meno triangoli) per renderizzare meno primitive. Intuitivamente se un oggetto copre una regione di pixel molto piccola è inutile renderizzarlo con molti triangoli, dato che con una quantità inferiore la resa è indistinguibile.

Si usano diversi livello di dettaglio, ossia versioni dello stesso oggetto costituite da più o meno primitive, per renderizzare l'oggetto a determinate distanze.

Di solito si parte con oggetti molto dettagliati e con procedure di semplificazione si creano modelli via via più semplici.

### Decimazione dei vertici
Per semplificare un oggetto si selezionano vertici poco importanti usando euristiche e si divide nuovamente il poligono ottenuto in triangoli. Si cerca di rimuovere vertici da zone di **bassa curvatura**, ossia dove i vertici del vicinato giacciono quasi sullo stesso piano: per trovare queste zone, fissato un vertice, si calcola la somma degli angoli interni dei triangoli: se questa vale $2\pi$ allora i vertici sono co-planari. Se si supera una certa soglia si assume che il vertice sia importante per la geometria, e non si rimuove.

### Vertex removal & edge collapsing
Quando si rimuove un vertice bisogna ricreare triangoli dalla nuova geometria. 
Si possono usare due metodi:

1. **Vertex removal**: rimosso un vertice, si collegano i vertici rimanenti triangolando l'area risultante.
2. **Edge collapsing**: si rendirizzano le edge entranti nel vertice rimosso ad un vertice vicino. Alternativamente, si rimuovono **due vertici** e se ne genera uno tra i due, a cui si ricollegano le edge dei due vertici.

Ad ogni spigolo viene attribuito un costo relativo all'errore introdotto se questo viene rimosso. Ad ogni iterazione, si rimuove l'edge meno costoso e si ri-triangola la geometria.

## Cambio del livello di dettaglio

Il cambio di LOD può avvenire in base a:
- **Distanza**: a diverse distanze dalla camera si usano diversi livelli di dettaglio diversi.
- **Area proiettata**: l'area proiettata dall'oggetto varia in base alla distanza, e si seleziona un LOD per determinate aree proiettate.
- **Steresi**: il cambio non avviene al superare di una certa soglia fissa, ma la soglia varia in base alla direzione dello spostamento: se un oggetto cambia LOD, non basta un leggero spostamento all'indietro per farlo cambiare nuovamente. Ciò permette di risparmiare risorse su cambi continui di LOD.

Per evitare cambi netti del livello di dettaglio che possono risultare sgradevoli si adotta le seguenti tecniche.

### Blend LOD
Si fa blend lineare da un LOD al successivo durante alcuni frame. Richiede il rendering di due LOD, che può essere costoso.

### Alpha LOD
Si aumenta la trasparenza dell'oggetto da sostituire mentre si aumenta l'opacità dell'oggetto con il LOD maggiore.

### Livello di dettaglio continuo
Il numero di triangoli è precisamente adattato al livello di dettaglio corrente. Si usano edge collapse e vertex split per variare il dettaglio in modo continuo.