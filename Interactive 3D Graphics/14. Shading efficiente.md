## Multi-pass shading

Invece che usare un modello di shading che supporta multiple sorgenti luminose, si può usare un modello (più semplice) che calcola i contributi da ogni sorgente e li somma nel frame buffer per ottenere il risultato finale.

## Z-prepass & deferred shading

Si popola prima lo z-buffer trovando solo la geometria che contribuisce all'immagine finale, e si applica lo shading solo ad esse. Si cerca di disaccoppiare lo shading dal trovare quale geometria deve essere rappresentata.

In particolare, un metodo che usa questa tecnica si chiama **deferred shading** e consiste in due passaggi:
1. Si disegna la geometria mantenendo traccia di tutti i suoi attributi (normali, albedo, profondità...) in una serie di buffer, chiamati **G-Buffer**.
2. Si renderizza un quad grande quanto lo schermo e si usano le informazioni del G-Buffer per determinare l'illuminazione della scena.

L'illuminazione viene calcolata solo una volta per ogni pixel della scena, ma non si possono produrre superfici semi trasparenti (viene salvato solo un frammento per pixel in base allo z-test, e non si può fare blending). Inoltre richiede molte più risorse e alcune tecniche di anti-aliasing risultano costose.